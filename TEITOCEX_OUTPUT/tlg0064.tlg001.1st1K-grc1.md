---
title: "Periplus Hannonis"
subtitle: |
	An Open Greek and Latin Edition \ 
author: "Hanno"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions


### Corrected And Encoded The Text

Digital Divide Data  
  
### Editor-In-Chief, Perseus Digital Library

Gregory Crane  
  
### Project Manager (University Of Leipzig)

Matt Munson  
  
### Project Assistant (University Of Leipzig)

Annette Gessner  
  
### Lead Developer (University Of Leipzig) 2015 - 2017

Thibault Clérice  
  
### Technical Advisor

Bruce Robertson  
  
### Markdown and PDF Production

This version was produced by [TEItoCEX](https://github.com/ThomasK81/TEItoCEX) written by Thomas Koentges.

# Periplus Hannonis

### Paragraph 1

<p>Ἔδοξε Καρχηδονίοις Ἅννωνα πλεῖν ἔξω Στηλῶν Ἡροκλείων καὶ πόλεις κτίζειν
                        Λιβυφοινίκων. Καὶ ἔπλευσε πεντηκοντόρους ἑξήκοντα ἄγων, καὶ πλλῆθος ἀνδρῶν
                        καὶ γυναικῶν εἰς ἀριθμὸν μυριάδων τριῶν καὶ σἶτα καὶ τὴν ἄλλην
                        παρασκευήν.</p>


### Paragraph 2

<p>2. Ὡς δʼ ἀναχθέντες τὰς Στήλας παρημείψαμεν καὶ ἔξω πλοῦν δυοῖν ἡμερῶν
                        ἐπλεύσαμεν, ἐκτίσαμεν πρώτην πόλιν, ἥντινα ὠνομάσαμεν Θυμιατήριον· πεδίον δʼ
                        αὐτῇ μέγα ὑπῆν.   <pb n="3"/></p>


### Paragraph 3

<p>3. Κἄπειτα πρὸς ἑσπέραν ἀναχθέντες ἐπὶ Σολόεντα, Λιβυκὸν ἀκρωτήριον λάσιον
                        δένδρεσι, συνήλθομεν.</p>


### Paragraph 4

<p>4. Ἔνθα Ποσειδῶνος ἱερὸν ἱδρυσάμενοι πάλιν ἐπέβῃμεν πρὸς ἥλιον ἀνίσχοντα
                        ἡμέρας ἥμισυ, ἄχρι ἐκομίσθημεν εἰς λίμνην οὐ πόρρω τῆς θαλάττης κειμένην,
                        καλάμου μεστήν πολλοῦ καὶ μεγάλου· ἐνῆσαν δὲ καὶ ἐλέφαντες καὶ τἆλλα θηρία
                        νεμόμενα πάμπολλα.</p>


### Paragraph 5

<p>5. Τήν τε λίμνην παραλλάξαντες ὅσον ἡμέρας πλοῦν, κατῳκίσαμμεν πόλεις πρὸς
                        τῇ θαλάττῃ καλουμένας Καρικόν <pb n="5"/> τε τεῖχος καὶ Γύττην καὶ Ἄκραν καὶ
                        Μέλιτταν καὶ Ἄραμβυν.</p>


### Paragraph 6

<p>6. Κἀκεῖθεν δʼ ἀναχθέντες ἤλθομεν ἐπὶ μέγαν ποταμὸν Λίξον, ἀπὸ τῆς Λιβύης
                        ῥέοντα. Παρὰ δʼ αὐτὸν <pb n="6"/> νομάδες ἄνθρωποι Λιξῖται βοσκήματʼ ἔνεμον,
                        παρʼ οἷς ἐμείναμεν ἄχρι τινὸς, φίλοι γενόμενοι.</p>


### Paragraph 7

<p>7. Τούτων δὲ καθύπερθεν Αἰθίοπες ᾤκουν ἄξενοι, γῆν νεμόμενοι θηριώδη,
                        διειλημμένην ὄρεσι μεγάλοις, ἐξ ὧν ῥεῖν φασι τὸν Λίξον, περὶ δὲ τὰ ὄρη
                        κατοικεῖν ἀνθρώπους ἀλλοιομόρφους, Τρωγλοδύτας· οὓς ταχυτέρους ἵππων ἐν
                        δρόμοις ἔφραζον οἱ Λιξῖται.</p>


### Paragraph 8

<p>8. Λαβόντες δὲ παρʼ αὐτῶν ἑρμηνέας, παρεπλέομεν τὴν ἐρήμην πρὸς μεσημβρίαν
                        δύο ἡμέρας· ἐκεῖθεν δὲ <pb n="7"/> πάλιν πρὸς ἥλιον ἀνίσχοντα ἡμέρας δρόμον.
                        Ἔνθα εὕρομεν ἐν μυχῷ τινος κόλπου νῆσον μικρὰν, κύκλον ἔχουσαν σταδίων
                        πέντε· ἥν κατῳκίσαμεν, Κέρνην ὀνομάσαντες. Ἐτεκμαιρόμεθα δʼ αὐτὴν ἐκ τοῦ
                        περίπλου κατʼ εὐθὺ κεῖσθαι Καρχηδόνος· ἐῴκει γὰρ ὁ πλοῦς <pb n="8"/> ἔκ τε
                        Καρχηδόνος ἐπὶ Στήλας κἀκεῖθεν ἐπὶ Κέρνην.</p>


### Paragraph 9

<p>9. Τοὐντεῦθεν εἰς λίμνην ἀφικόμεθα, διά τινος ποταμοῦ μεγάλου διαπλεύσαντες,
                            <supplied reason="omitted">ᾧ ὄνομα</supplied> 
                        <!-- [] supplevit -->
                        Χρετης· <pb n="9"/> εἶχε δὲ νήσους ἡ λίμνη τρεῖς
                        μείζους τῆς Κέρνης. Ἀφʼ ὧν ἡμερήσιον πλοῦν κατανύσαντες, εἰς τὸν μυχὸν τῆς
                        λίμνης ἤλθομεν, ὑπὲρ ἣν ὄρη μέγιστα ὑπερέτεινε, μεστὰ ἀνθρώπων ἀγρίων,
                        δέρματα θήρεια ἐνημμένων, οἳ πέτροις βάλλοντες ἀπήραξαν ἡμᾶς, κωλύοντες
                        ἐκβῆναι.</p>


### Paragraph 10

<p>10. Ἐκεῖθεν πλέοντες εἰς ἕτερον ἤλθομεν ποταμὸν μέγαν καὶ πλατὺν, γέμοντα
                        κροκοδείλων καὶ ἵππων ποταμίων. Ὅθεν δὴ πάλιν ἀποστρέψαντες εἰς Κέρνην
                        ἐπανήλθομεν.</p>


### Paragraph 11

<p>11. Ἐκεῖθεν δὲ ἐπὶ μεσημβρίαν ἐπλεύσαμεν δώδεκα ἡμέρας, τὴν γῆν
                        παραλεγόμενοι, ἣν πᾶσαν κατῴκουν Αἰθίοπες φεύγοντες ἡμᾶς καὶ οὐχ
                        ὑπομένοντες· ἀσύνετα δʼ ἐφθέγγοντο καὶ τοῖς μεθʼ ἡμῶν Λιξίταις.</p>


### Paragraph 12

<p>12. Τῇ δʼ οὖν τελευταίᾳ ἡμέρᾳ προσωρμίσθημεν ὄρεσι μεγάλοις δασέσιν. Ἦν δὲ τὰ
                        τῶν δένδρων ξύλα εὐώδη τε καὶ ποικίλα.</p>


### Paragraph 13

<p>13. Περιπλεύσαντες δὲ ταῦτα ἡμέρας δύο ἐγινόμεθα <pb n="10"/> ἐν θαλάττης
                        χάσματι ἀμετρήτῳ, ἦς ἐπὶ θάτερα πρὸς τῇ γῇ πεδίον ἦν· ὅθεν νυκτὸς ἀφεωρῶμεν
                        πῦρ ἀναφερόμενον πανταχόθεν κατʼ ἀποστάσεις, τὸ μὲν πλέον, τὸ δʼ
                        ἔλαττον.</p>


### Paragraph 14

<p>14. Ὑδρευσάμενοι δ’ ἐκεῖθεν ἐπλέομεν εἰς τοὔμπροσθεν ἡμέρας πέντε παρὰ γῆν,
                        ἄχρι ἤλθομεν εἰς μέγαν κόλπον, ὃν ἔφασαν οἱ ἑρμηνέες καλεῖσθαι Ἑσπέρου
                        Κέρας. Ἐν δὲ τούτῳ νῆσος ἦν μεγάλη καὶ ἐν τῆ <pb n="11"/> νήσῳ λίμνη
                        θαλασσώδης, ἐν δὲ ταύτῃ νῆσος ἑτέρα, εἰς ἣν ἀποβάντες ἡμέρας μὲν οὐδὲν
                        ἀφεωρῶμεν ὅτι μὴ ὕλην, νυκτὸς δὲ πυρά τε πολλὰ καιόμενα, καὶ φωνὴν <pb
                            n="12"/> αὐλῶν ἠκούομεν κυμβάλων τε καὶ τυμπάνων πάταγον καὶ κραυγὴν
                        μυρίαν. Φόβος οὖν ἔλαβεν ἡμᾶς, καὶ οἱ μάντεις ἐκέλευον ἐκλείπειν τὴν
                        νῆσον.</p>


### Paragraph 15

<p>15. Ταχὺ δʼ ἐκπλεύσαντες παρημειβόμεθα χώραν διάπυρον θυμιαμάτων μεστ<supplied reason="omitted">ήν·
                            μέγιστ</supplied>οι 
                        <!-- supplevit [] -->
                        δʼ ἀπʼ αὐτῆς <pb n="13"/> πυρώδεις ῥύακες ἐνέβαλλον εἰς
                        τὴν θάλατταν. Ἡ γῆ δ’ ὑπὸ θέρμης ἄβατος ἦν.</p>


### Paragraph 16

<p>16. Ταχὺ οὖν κἀκεῖθεν φοβηθέντες ἀπεπλεύσαμεν. Τέτταρας δʼ ἡμέρας φερόμενοι,
                        νυκτὸς τὴν γῆν ἀφεωρῶμεν φλογὸς μεστήν· ἐν μέσῳ δʼ ἦν ἠλίβατόν τι πῦρ, τῶν
                        ἄλλων μεῖζον, ἁπτόμενον, ὡς ἐδόκει, τῶν ἄστρων. Τοῦτο δʼ ἡμέρας ὄρος
                        ἐφαίνετο μέγιστον, Θεῶν ὄχημα καλούμενον.</p>


### Paragraph 17

<p>17. Τριταῖοι δʼ ἐκεῖθεν πυρώδεις ῥύακας παραπλεύσαντες ἀφικόμεθα εἰς κόλπον
                        Νότου Κέρας λεγόμενον.</p>


### Paragraph 18

<p>18. Ἐν δὲ τῷ μυχῷ νῆσος ἦν, ἐοικυῖα τῇ πρώτῃ, λίμνην ἔχουσα· καὶ ἐν ταύτῃ
                        νῆσος ἦν ἑτέρα, μεστὴ ἀνθρώπων ἀγρίων. Πολὺ δὲ πλείους ἦσαν γυναῖκες,
                        δασεῖαι τοῖς σώμασιν· ἃς οἱ ἑρμηνέες ἐκάλουν Γορίλλας. Διώκοντες δὲ ἄνδρας
                        μὲν συλλαβεῖν οὐκ ἠδυνήθημεν, <pb n="14"/> ἀλλὰ πάντες <del>μὲν</del>
                        <!-- delevit = () -->
                        ἐξέφυγον,
                        κρημνοβάται ὄντες καὶ τοῖς πέτροις ἀμυνόμενοι, γυναῖκας δὲ τρεῖς, αἳ
                        δάκνουσαί τε καὶ σπαράττουσαι τοὺς ἄγοντας οὐκ ἤθελον ἕπεσθαι. Ἀποκτείναντες
                        μέντοι αὐτὰς ἐξεδείραμεν καὶ τὰς δορὰς ἐκομίσαμεν εἰς Καρχηδόνα. Οὐ γὰρ ἔτι
                        ἐπλεύσαμεν προσωτέρω, τῶν σίτων ἡμᾶς ἐπιλιπόντων.</p>

