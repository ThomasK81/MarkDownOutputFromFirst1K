---
title: "Γρηγορίου τοῦ Κορινθίου περὶ τρόπων"
subtitle: |
	An Open Greek and Latin Edition \ 
author: "Tryphon II Grammaticus"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions

### Proofreading And CTS Conversion

**Michael Konieczny**  

### Published Original Versions Of The Electronic Texts

Gregory Crane  
Leonard Muellner  
Bruce Robertson  
  
### Markdown and PDF Production

This version was produced by [TEItoCEX](https://github.com/ThomasK81/TEItoCEX) written by Thomas Koentges.

# Γρηγορίου τοῦ Κορινθίου περὶ τρόπων

### Section p

<p rend="indent"><pb facs="219219004_0255" n="215"/>Τοῦ λόγου εἰς εἴδη μεριζομένου τὸ μέν
                        ἐστι κυριολογία, τὸ δὲ τρόπος.</p>
                    <p rend="indent">Κυριολογία μέν ἐστιν ἡ τῶν κατὰ φύσιν λέξεων τετευχυῖα φράσις· τότε γὰρ
                        οἰκείως προφέροιτο ἄν τις, ὅταν μὴ παρατραπῇ τοῦ κυρίως λεγομένου, οἷον <lb/><quote
                            rend="blockquote">πὺξ μὲν ἐνίκησα . . . . . <lb/>Ἴφικλον δὲ πόδεσσι παρέδραμον
                            ἐσθλὸν ἐόντα.</quote><lb/>
                    </p>
                    <p rend="indent">Τρόπος δέ ἐστι λέξεως φράσις ἐκ τῆς καθ᾽ ἑαυτὴν ὁπωσοῦν ἰδιότητος
                        μετατροπὴν εἰληφυῖα, διὸ καὶ τρόπος καλεῖται, παρείληπται δὲ ἤτοι χρείας ἕνεκα ἢ
                        κόσμου περὶ τὴν φράσιν.</p>
                    <p rend="indent">Τρόποι δέ εἰσι κζ', ἀλληγορία, μεταφορά, κατάχρησις, μετάληψις,
                        ὑπερβατόν, ἀναστροφή, συνεκδοχή, ὀνοματοποιΐα, μετωνυμία, περίφρασις, πλεονασμός,
                        παραπλήρωμα, ἔλλειψις, ὑπερβολή, εἰρωνεία, σαρκασμός, ἤγουν χλεύη, ἀστεϊσμός,
                        ἀντίφρασις, ἐναντίωσις, ἀντονομασία, ἀμφιβολία, σύλληψις, αἴνιγμα, ἐπαύξησις, ἐξοχή,
                        ὑστερολογία καὶ σχῆμα. </p>


### Section 1

<head rend="center">α'. ΑΛΛΗΓΟΡΙΑ.</head>
                    <p rend="indent">Ἀλληγορία ἐστὶ φράσις ἕτερον μέν τι δηλοῦσα, ἑτέρου δὲ ἔννοιαν παριστῶσα,
                        τότε δὲ καταχρῶνται <pb facs="219219004_0256" n="216"/>δεόντως τῇ ἀλληγορίᾳ, ὅταν ἢ
                        δι᾽ εὐλάβειαν, ἢ δι᾽ αἰσχύνην οὐ δύνωνται φανερῶς ἀπαγγεῖλαι, ὃν τρόπον παρὰ Καλλιμάχῳ
                        ἐν ἰάμβοις, <quote rend="expand">τὸ πῦρ ὅπερ ἀνέκαυσας, πολλὴν πρόσω κέχρηκε φλόγα·
                            ἴσχε δὲ δρόμον μαργοῦντος ἵππου</quote>. ταῦτα γὰρ οὐ κυρίως εἴρηται· οὔτε γὰρ
                        περὶ πυρός, οὔτε περὶ ἱπποδρομίας ἐστὶν ὁ λόγος, ἀλλ᾽ ὥσπερ αἰδούμενος ἐκδηλοῦν ἤλεγξε
                        τὴν ὑπερβολὴν τῆς θρασύτητος. </p>


### Section 2

<head rend="center">β'. ΜΕΤΑΦΟΡΑ.</head>
                    <p rend="indent">Μεταφορά ἐστι λόγου μέρος μεταφερόμενον ἤτοι ἐμφάσεως ἢ ὁμοιώσεως ἕνεκα·
                        τῶν δὲ μεταφορῶν εἴδη ἐστὶ πέντε· αἱ μὲν γὰρ αὐτῶν εἰσιν ἀπὸ ἐμψύχων εἰς ἄψυχα, αἱ δὲ
                        τοὐναντίον ἀπὸ ἀψύχων ἐπὶ ἔμψυχα, αἱ δὲ ἀπὸ ἐμψύχων ἐπὶ ἔμψυχα, αἱ δὲ ἀπὸ ἀψύχων ἐπὶ
                        ἄψυχα, αἱ δὲ ἀπὸ πράξεως ἐπὶ πρᾶξιν. ἀπὸ μὲν ἐμψύχων ἐπὶ ἄψυχα, ὅταν ὁ ποιητὴς ἐπὶ τῶν
                        δοράτων λέγῃ, <lb/><quote rend="blockquote">πολλὰ δὲ καὶ μεσσηγὺ πάρος χρόα λευκὸν
                            ἐπαυρεῖν,<lb/>ἐν γαίῃ ἵσταντο λιλαιόμενα χροὸς ἆσαι.</quote><lb/>τὸ γὰρ
                        προθυμεῖσθαι ἐπὶ ἐμψύχων ἐστίν, ὅπερ τῷ δόρατι περιέθηκεν ἀψύχῳ ὄντι· τοῦτο δὲ εἴρηται
                        κατ᾽ ἔμφασιν. ἀπὸ δὲ ἀψύχων ἐπὶ ἔμψυχα, ὡς τὸ <lb/><quote rend="blockquote">ἄσβεστος
                            δ᾽ ἄρ᾽ ἐνῶρτο γέλως·</quote><lb/>τὸ γὰρ ἄσβεστον ἀπὸ ἀψύχου τοῦ πυρὸς μετηνέχθη
                        ἐπὶ ἔμψυχον τὸν γέλωτα, καὶ τοῦτο κατ᾽ ἔμφασιν. ἀπὸ δὲ ἐμψύχων ἐπὶ ἔμψυχα, οἷον
                        ποιμένα λαῶν τὸν βασιλέα τῶν ὄχλων· καὶ γὰρ ἀμφότερα <del>ἐπὶ</del> ἔμψυχα, ὡς γὰρ
                        ὑποτέτακται τῷ ποιμένι τὰ ποίμνια, οὕτω τῷ βασιλεῖ οἱ ὄχλοι, ποιμὴν δὲ ὁ βασιλεύς·
                        εἴρηται δὲ τοῦτο καθ᾽ ὁμοιότητα. ἀπὸ δὲ ἀψύχων ἐπὶ ἄψυχα, ὡς ἐπὶ τοῦ <lb/><quote
                            rend="blockquote">σπέρμα πυρὸς σώζων ἵνα μήποθεν ἄλλοθεν αὔοι.</quote><lb/>
                        <pb facs="219219004_0257" n="217"/>καὶ γὰρ ἀμφότερα ἄψυχα. ἀπὸ δὲ πράξεως ἐπὶ πρᾶξιν,
                        οἷον <lb/><quote rend="blockquote">ἤδη πού τινα κεῖνος ἐνὶ φρεσὶ μῆτιν
                            ὑφαίνει.</quote><lb/>τὸ γὰρ ὑφαίνειν ἐπὶ τῶν ὑφασμάτων τάσσεται κυρίως, νῦν δὲ ἐπὶ
                        τῆς κατασκευῆς τῆς βουλῆς εἴληπται.</p>
                    <p rend="indent">Τῶν δὲ μεταφορῶν αἱ μέν εἰσιν ἐμφάσεων δηλωτικαὶ καὶ οὐ σώζουσαι τὴν
                        ὁμοιότητα, αἱ δὲ ὁμοῦ καὶ τὴν ἔμφασιν. </p>


### Section 3

<head rend="center">γ'. ΚΑΤΑΧΡΗΣΙΣ.</head>
                    <p rend="indent">Κατάχρησίς ἐστι μέρος λόγου κυρίως καὶ ἐτύμως κατονομασθέν, λεγόμενον ἐπί
                        τινος ἑτέρου ἀκατονομάστου κατὰ τὸ οἰκεῖον, οἷον πυξίς, χαλκὶς καὶ τριήραρχος· καὶ ἡ
                        μὲν πυξὶς κυρίως καὶ ἐτύμως ἐστὶν ἡ ἐκ ξύλου πύξου κατεσκευασμένη, καὶ τὰ μολίβδινα
                        χαλκίδας προσαγορεύομεν, καὶ τριήραρχον οὐ μόνον τοὺς τριηρέων ἄρχοντας, ἀλλὰ καὶ
                        πεντήρεων καὶ ἑξήρεων, καὶ τὸν ἀνδριάντα καὶ γυναικὸς λέγομεν, καὶ Ὅμηρος <lb/><quote
                            rend="blockquote">νέκταρ ἐῳνοχόει· </quote><lb/>οὐ κατὰ τὸ οἰκεῖον, ἀλλ᾽
                        ἀκατονόμαστόν ἐστι. </p>


### Section 4

<head rend="center">δ'. ΜΕΤΑΛΗΨΙΣ.</head>
                    <p rend="indent">Μετάληψίς ἐστι λέξις διὰ τῆς συνωνύμου τὸ ὁμώνυμον δηλοῦσα, οἷον
                            <lb/><quote rend="blockquote">ἔνθεν δ᾽ αὖ νήσοισιν ἐπιπροέηκε θοῇσι· </quote><lb/>
                        καὶ γὰρ ἀπὸ τοῦ σχήματος μεταληπτικῶς τὰς νήσους θοὰς εἴρηκε· τὸ γὰρ θοὸν καὶ ὀξὺ
                        συνώνυμόν ἐστι. καὶ τούτῳ δὲ ὁμώνυμόν ἐστι πᾶν τὸ κατὰ σχῆμα ὀξύ· ὀφείλων γὰρ ὀξείαις
                        εἰπεῖν, θοῇσιν εἶπεν, ἐπεὶ τὸ θοὸν σημαίνει καὶ τὸ ταχὺ καὶ τὸ ὀξύ. καὶ πάλιν
                            <lb/><quote rend="blockquote">Τεῦκρος δὲ τόξου χρώμενος φειδωλίᾳ<lb/>ὑπὲρ τάφρου
                            πηδῶντας ἔστησε Φρύγας. </quote><lb/>
                        <pb facs="219219004_0258" n="218"/>ὁ γὰρ κατὰ τὸν βίον φειδωλὸς συνωνύμως καὶ ἀκριβὴς
                        καλεῖται, ὁ δὲ συνωνυμεῖ τῷ κατὰ τὴν τέχνην ἀκριβεῖ, τουτέστιν εὐστόχῳ. </p>


### Section 5

<head rend="center">ε'. ΥΠΕΡΒΑΤΟΝ.</head>
                    <p rend="indent">Ὑπερβατόν ἐστι φράσις ἀναμέσον τὰ ἑξῆς ἔχουσα, γίνονται δὲ τὰ ὑπερβατὰ ἐν
                        εἴδεσι δυσίν, εἴτε ἐν λέξει, οἷον <lb/><quote rend="blockquote">πάντη γὰρ περὶ τεῖχος
                            ὀρώρει θεσπιδαὲς πῦρ <lb/>λάϊνον. </quote><lb/>ἔστι δὲ καὶ ἐν συνθέτοις λέξεσιν
                        ὑπερβατὰ γινόμενα, οἷον <lb/><quote rend="blockquote">νήπιοι, οἳ κατὰ βοῦς Ὑπερίονος
                            ἠελίοιο <lb/>ἤσθιον· </quote><lb/>ἀντὶ τοῦ κατήσθιον. τὰ δ᾽ ἐν λόγῳ γινόμενα ἔχει
                        οὕτως παρ᾽ Ὁμήρῳ, <lb/><quote rend="blockquote">ὣς ἔφατ᾽· Ἀργεῖοι δὲ μέγ᾽ ἴαχον· ἀμφὶ
                            δὲ νῆες<lb/>σμερδαλέον κονάβησαν ἀϋσάντων ὑπ᾽ Ἀχαιῶν—<lb/>μῦθον ἐπαινήσαντες
                            Ὀδυσσῆος θείοιο.</quote><lb/>τὸ γὰρ ἑξῆς οὕτως ἀποδίδοται, ὣς ἔφατο, Ἀργεῖοι δὲ
                        μέγ᾽ ἴαχον μῦθον ἐπαινήσαντες. ἔνιοι δὲ καὶ ἐν ταῖς συλλαβαῖς ὑπερβατὰ πεποιήκασιν, ὡς
                        καὶ Σιμωνίδης ἐν ἐπιγράμμασιν, <quote rend="expand">Ἑρμῆν τόνδ᾽ ἀνέθηκε Δημήτριος,
                            ὄρθια δ᾽ οὐκ ἐν προθύροις,</quote> ἀντὶ τοῦ οὐκ ὄρθια δέ. </p>


### Section 6

<head rend="center">Ϛ'. ΑΝΑΣΤΡΟΦΗ.</head>
                    <p rend="indent">Ἀναστροφὴ δέ ἐστι λέξις ἣν χρὴ προηγεῖσθαι τῆς σημαινομένης διανοίας
                        δευτέραν ἔχουσαν τάξιν, ἔνιοι δὲ καὶ ἐπὶ πλειόνων λόγου μερῶν· ἐν μὲν προθέσει οὕτως,
                            <lb/><quote rend="blockquote">ᾧ ἔπι πόλλ᾽ ἐμόγησα. </quote><lb/>ἐν δ᾽ ἐπιρρήματι,
                            <pb facs="219219004_0259" n="219"/>
                        <lb/><quote rend="blockquote">τὰς Εὔμηλος ἔλαυνε ποδώκεας ὄρνιθας ὥς.
                        </quote><lb/>ἀντὶ ὡς ὄρνιθας. ἐν δὲ συνδέσμοις, <lb/><quote rend="blockquote">ἤτοι μὲν
                            τρηχεῖα καὶ οὐχ ἱππήλατός ἐστιν· <lb/>οὐδὲ λίην λυπρὴ αὐτὰρ δ᾽ εὐρεῖα τέτυκται.
                        </quote><lb/>ταῦτα μὲν πρὸς μίαν ἀναστρέφεται λέξιν, ἀλλαχοῦ δέ ἐστι πρὸς πλείονα μέρη
                        λόγου τὴν ἀναστροφὴν ἔχειν, οἷον <lb/><quote rend="blockquote">Ἕκτορος ὠφέλετ’ ἀντὶ
                            θοῇς ἐπὶ νηυσὶ πεφάσθαι· </quote><lb/>ἡ γὰρ ἀντὶ πρόθεσις οὐκέτι μιᾷ συντάσσεται,
                        ἀλλὰ δυσὶ λέξεσιν, καὶ τὸ ἑξῆς ἀνθ᾽ Ἕκτορος ὠφείλετε. </p>


### Section 7

<head rend="center">ζ'. ΣΥΝΕΚΔΟΧΗ.</head>
                    <p rend="indent">Συνεκδοχή ἐστι φράσις οὐ κατὰ τὸ πλῆρες ἐκφερομένη, προσδεομένη δέ τινος
                        ἔξωθεν διανοίας. ἔχει δὲ τέσσαρας διαφοράς· καὶ γὰρ ἀπὸ τοῦ μέρους τὸ ὅλον δηλοῖ, καὶ
                        ἀπὸ τοῦ ὅλου τὸ μέρος, καὶ ἀπὸ τοῦ συμβαίνοντος τὸ προηγούμενον, καὶ ἀπὸ τοῦ συμβόλου
                        τὸ κύριον. ἀπὸ μὲν οὖν μέρους τὸ ὅλον, οἷον <lb/><quote rend="blockquote">θεὰ
                            λευκώλενος Ἥρη· </quote><lb/>ἀπὸ γὰρ τοῦ βραχίονος τὸ ὅλον σῶμα δηλοῖ. ἀπὸ δὲ τοῦ
                        ὅλου τὸ μέρος, οἷον βόας αὔας ἀντὶ τοῦ βύρσας, τουτέστι τὰς ἀσπίδας. ἀπὸ γὰρ ὅλου τοῦ
                        βοὸς ἐδήλωσε τὸ μέρος, ἤγουν τὸ δέρμα. ἀπὸ δὲ συμβαίνοντος τὸ προηγούμενον, οἷον
                            <lb/><quote rend="blockquote">ἑζόμενοι λεύκαινον ὕδωρ ξεστῇς ἐλάτῃσι.
                        </quote><lb/>τὸ λεύκαινον γὰρ ἀντὶ τοῦ συντόνως ἤρεσσον· ἐκ γὰρ τοῦ κωπηλατεῖσθαι
                        συμβαίνει λευκαίνεσθαι τὸ ὕδωρ. ἀπὸ δὲ συμβόλου τὸ κύριον, οἷον <lb/><quote
                            rend="blockquote">σκῆπτρον μέντοι δῶκε τετιμῆσθαι περὶ πάντων· </quote><lb/>ἀντὶ
                        γὰρ τοῦ εἰπεῖν τὴν βασιλείαν εἶπε τὸ σύμβολον, δεικνύς ἐκ τούτου τὸ κύριον ἤγουν τὴν
                        βασιλείαν· σύμβολον γάρ ἐστι τῆς βασιλείας τὸ σκῆπτρον.</p>
                    <pb facs="219219004_0260" n="220"/>


### Section 8

<head rend="center">η'. ΟΝΟΜΑΤΟΠΟΙΙΑ.</head>
                    <p rend="indent">Ὀνοματοποιΐα ἐστὶ μέρος λόγου πεποιημένον κατὰ μίμησιν τῶν ἀποτελουμένων
                        ἤχων, οἷον <quote rend="expand">λίγξε βιός· </quote>
                        <lb/><quote rend="blockquote">αὐλῶπις τρυφάλεια χαμαὶ βόμβησε πεσοῦσα· </quote><lb/>
                        φωνῆς δὲ τὸ τοιοῦτον, οἷον ἡ ὀλολυγὴ καὶ ὁ μυκηθμός, καὶ <lb/><quote rend="blockquote"
                            >τοὺς ἐλεεινὰ κατήσθιε τετριγῶτας. </quote><lb/></p>


### Section 9

<head rend="center">θ'. ΜΕΤΩΝΥΜΙΑ.</head>
                    <p rend="indent">Μετωνυμία ἐστὶ μέρος λόγου ἐφ᾽ ἑτέρου μέν τινος κυρίως κείμενον, ἕτερον
                        δὲ σημαῖνον κατὰ τὸ οἰκεῖον, <quote rend="expand">ὑπείρεχον Ἡφαίστοιο· </quote>
                        σημαίνει δὲ τοῦ πυρός, ὅπερ ἐστὶν οἰκεῖον τοῦ Ἡφαίστου. καὶ πάλιν <lb/><quote
                            rend="blockquote">ἔνθα δ᾽ ἔπειτ᾽ ἀφίει μένος ὄβριμος Ἄρης· </quote><lb/>ἀντὶ τοῦ ὁ
                        σίδηρος, καὶ ὅταν λέγωμεν τὸν οἶνον Διόνυσον, καὶ τὸν σῖτον Δήμητραν, καὶ τὰ
                        παραπλήσια. </p>


### Section 10

<head rend="center">ι'. ΠΕΡΙΦΡΑΣΙΣ.</head>
                    <p rend="indent">Περίφρασίς ἐστι διὰ τῆς αὐτοτελοῦς καὶ κυρίας λέξεως διὰ πλειόνων αὐτὸ τὸ
                        κύριον δηλοῦσα πρὸς αὔξησιν τοῦ σημαινομένου, οἷον βίη Ἡρακληείη, καὶ ίερὸν μένος
                        Ἀλκινόοιο ἀντὶ τοῦ ὁ Ἡρακλῆς καὶ ὁ Ἀλκίνοος. </p>


### Section 11

<head rend="center">ια'. ΠΛΕΟΝΑΣΜΟΣ.</head>
                    <p rend="indent">Πλεονασμός ἐστι φράσις ἐν αὐτῇ πλεονάζουσα, ἢ ὡς ἐνδέχεται κατὰ
                        ἀναλογίαν. τῶν δὲ λεγομένων πλεονασμῶν ἃ μὲν μέτρων ἕνεκα φράζονται, ἃ δὲ ἐμφάσεως·
                        καὶ μέτρων μὲν τὰ τοιαῦτα, οἷον Αἰνείαο, Πριάμοιο, λελόγχασιν, καὶ πᾶν ὃ λέγεται κατὰ
                        παραγωγήν· ἐμφάσεως δὲ σημαντικὰ τὰ τοιαῦτα, <lb/><quote rend="blockquote">ὠμοφάγοι
                            μιν θῶες ἐν οὔρεσι δαρδάπτουσι. </quote><lb/>καὶ <pb facs="219219004_0261" n="221"/>
                        <lb/><quote rend="blockquote">ἑρπύζων παρὰ θῖνα. </quote><lb/>τὸν νωθρὸν ἐμφαίνει καὶ
                        ἄστατον, καὶ <lb/><quote rend="blockquote">πόντον ἐπ᾽ ἀτρύγετον δερκέσκετο δάκρυα
                            λείβων. </quote><lb/></p>


### Section 12

<head rend="center">ιβ'. ΠΑΡΑΠΛΗΡΩΜΑ.</head>
                    <p rend="indent">Παραπλήρωμά ἐστι φράσις ἢ λέξις ἐκ περισσοῦ παραλαμβανομένη, οἷον
                            <lb/><quote rend="blockquote">ἀρχοὺς αὖ νηῶν ἐρέω νῆάς τε προπάσας· </quote><lb/>
                        ἡ γὰρ πρὸ παρέλκει. καὶ <lb/><quote rend="blockquote">ἀστέρ᾽ ὀπωρινῷ ἐναλίγκιος, ὅς τε
                            μάλιστα </quote><lb/>ἀντὶ τοῦ ὃς μάλιστα. καὶ ἐπὶ τοῦ <lb/><quote
                            rend="blockquote">καί κέ τις ὧδ᾽ ἐρέει Τρώων ὑπερηνορεόντων. </quote><lb/></p>


### Section 13

<head rend="center">ιγ'. ΕΛΛΕΙΨΙΣ.</head>
                    <p rend="indent">Ἐλλειψίς ἐστι φράσις οὐ κατὰ τὸ πλῆρες ἐκφερομένη, ἀλλὰ μιᾷ λέξει ἢ
                        πλείοσιν ἐλλείπουσα, οἷον κόπτων ἀμφοτέρῃσιν· ἐλλείπει γὰρ ταῖς χερσίν. ὁμοίως
                            <lb/><quote rend="blockquote">ἐν καθαρῷ ὅθι δὴ νεκύων διεφαίνετο χῶρος. <lb/>ἀλλ᾽
                            εἰ μὲν δώσουσι γέρας μεγάθυμοι Ἀχαιοί, <lb/>ἄρσαντες κατὰ θυμὸν ὅπως ἀντάξιον
                            ἔσται.</quote><lb/>ἐλλείπει γὰρ τὸ καλῶς ἂν ἔχοι· ἀπεκρέματο γὰρ ἡ διάνοια. ἔνιοι
                        δὲ τὸν τρόπον τοῦτον προσυπακουόμενον καλοῦσιν. </p>


### Section 14

<head rend="center">ιδ'. ΥΠΕΡΒΟΛΗ.</head>
                    <p rend="indent">Ὑπερβολή ἐστι λόγος ὑπεραίρων ἐμφάσεως ἕνεκα τὸ ἀληθές, ὡς τὸ <lb/><quote
                            rend="blockquote">ἀλλ᾽ ὅτε δὴ σκιρτῷεν ἐπὶ ζείδωρον ἄρουραν, <lb/>ἄκρον ἐπ᾽
                            ἀνθερίκων καρπὸν θέον οὐδὲ κατέκλων. </quote><lb/>καὶ <lb/><quote
                            rend="blockquote">ἀλλ᾽ ὅτε δὴ σκιρτῷεν ἐπ᾽ εὐρέα νῶτα θαλάσσης <lb/>ἄκρον ἐπὶ
                            ῥηγμῖνος ἁλὸς πολιοῖο θέεσκον. </quote><lb/><pb facs="219219004_0262" n="222"/>εἰ
                        μὲν οὖν μυθικῶς τις ἀκούει τὸ τοιοῦτον, ἀκυρολογία φανήσεται, εἰ δὲ μή, ὑπαχθήσεται τῇ
                        ὑπερβολῇ, ὡς τὸ <lb/><quote rend="blockquote">λευκότεροι χιόνος, θείειν δ᾽ ἀνέμοισιν
                            ὁμοῖοι. </quote><lb/></p>


### Section 15

<head rend="center">ιε'. ΕΙΡΩΝΕΙΑ.</head>
                    <p rend="indent">Εἰρωνεία ἐστὶ φράσις τοῖς ῥητοῖς λεγομένη τοὐναντίον μεθ᾽ ὑποκρίσεως,
                        οἷον <lb/><quote rend="blockquote">Ἀντίνο᾽ ἦ μάλα καλὰ πατὴρ ὣς κήδεαι υἱοῦ.
                        </quote><lb/></p>


### Section 16

<head rend="center">ιϚ'. ΣΑΡΚΑΣΜΟΣ.</head>
                    <p rend="indent">Σαρκασμός ἐστι φράσις τοῖς ῥητοῖς λεγομένη τοὐναντίον μετὰ χλευασμοῦ,
                        οἷον <lb/><quote rend="blockquote">νῦν μὲν δὴ μάλα πάγχυ Μελάνθιε νύκτα φυλάξεις
                            <lb/>εὐνῇ ἐνὶ μαλακῇ καταλέγμενος. </quote><lb/></p>


### Section 17

<head rend="center">ιζ'. ΑΣΤΕΙΣΜΟΣ.</head>
                    <p rend="indent">Ἀστεϊσμός ἐστι φράσις διὰ τῶν ἐναντίων τὸ κρεῖττον ἠθικῶς ἐμφαίνουσα,
                        οἷον εἴ τις πλούσιος ὢν εἶναι πένης λέγοι, καὶ ὁ τεχνίτης ἄτεχνος, καὶ ἀγαθὸς φαῦλος.
                        ἔνιοι δὲ τὸν ἀστεϊσμὸν ὡρίσαντο προσποίησιν εἶναι τῆς ἀληθείας. </p>


### Section 18

<head rend="center">ιη'. ΑΝΤΙΦΡΑΣΙΣ.</head>
                    <p rend="indent">Ἀντίφρασίς ἐστι φράσις τοῖς κρείττοσι τοῦ παρισταμένου τὴν κακίαν ὅσον
                        ἐφ᾽ ἑαυτῇ περιστέλλουσα, οἷον ὅταν πτωχὸν πλούσιον καλῶμεν, τὴν χολὴν γλυκεῖαν· ἢ
                        ἀντίφρασίς ἐστι λέξις τὸ ἐναντίον διὰ τοῦ ἐναντίου σημαίνουσα χωρὶς ὑποκρίσεως.
                        τίθεται δὲ ἤτοι κατ᾽ εὐφημισμὸν ἢ κατ᾽ ἐναντίωσιν· κατ᾽ εὐφημισμὸν μέν, ὅταν τὴν
                        ἄκανθαν βάτον λέγωμεν, ἧς οὐκ ἔστιν ἐπιβῆναι, καὶ τὴν χολὴν γλυκεῖαν· κατ᾽ ἐναντίωσιν
                        δὲ <lb/><quote rend="blockquote">οὐδ᾽ ἄρα τώγε ἰδὼν γήθησεν Ἀχιλλεύς·
                        </quote><lb/>ἀντὶ τοῦ ἠνιάθη. <pb facs="219219004_0263" n="223"/></p>


### Section 19

<head rend="center">ιθ'. ΑΝΤΟΝΟΜΑΣΙΑ.</head>
                    <p rend="indent">Ἀντονομασία ἐστὶν ὄνομα ἐπιθετικόν, ὃ καὶ μόνον ἀντὶ κυρίου
                        παραλαμβάνεται, οἷον <lb/><quote rend="blockquote">ὄφρ’ εἰδῇ Γλαυκῶπις, ὅταν ᾧ πατρὶ
                            μάχηται, </quote><lb/>ἀντὶ τοῦ ἡ Ἀθηνᾶ· καὶ οὕτω γὰρ δηλοῖ <lb/><quote
                            rend="blockquote">Γαιήοχε κυανοχαῖτα, </quote><lb/>ἀντὶ τοῦ ὦ Πόσειδον· ἢ
                        ἀντονομασία ἐστὶ λέξις δι᾽ ἐπιθέτων ἢ διὰ συσσήμων ὄνομα ἴδιον ἢ προσηγορικὸν
                        σημαίνουσα· δι᾽ ἐπιθέτων μέν, οἷον Ἀτρείδη κύδιστε, ἀντὶ τοῦ ὦ Ἀγάμεμνον· διὰ δὲ
                        συσσήμων, οἷον <lb/><quote rend="blockquote">ἐρίγδουπος πόσις Ἥρης.
                            </quote><lb/>καὶ<lb/><quote rend="blockquote">Λητοῦς καὶ Διὸς υἱός.
                        </quote><lb/></p>


### Section 20

<head rend="center">κ'. ΑΜΦΙΒΟΛΙΑ.</head>
                    <p rend="indent">Ἀμφιβολία ἐστὶ φράσις δύο ἢ πλείονας ἐννοίας σημαίνουσα, οἷον <lb/><quote
                            rend="blockquote">χεῖρας ἐπ᾽ ἀνδροφόνους θέμενος στήθεσσιν ἑταίρου, </quote><lb/>
                        ἄδηλον γάρ, πότερον τὰς τοῦ Πατρόκλου χεῖρας λέγει, ἢ τοῦ Ἀχιλλέως, καὶ τὰ ἐπὶ τοῦ
                        Ἑρμοῦ εἰρημένα· <lb/><quote rend="blockquote">σεύατ᾽ ἔπειτ᾽ ἐπὶ κῦμα λάρῳ ὄρνιθι
                            ἐοικώς· <lb/> ὅστε κατὰ δεινοὺς κόλπους ἁλὸς ἀτρυγέτοιο <lb/> ἰχθῦς ἀγρώσσων
                            πυκινὰ πτερὰ δεύεται ἅλμῃ· </quote><lb/>ληπτέον, ἵν ᾖ πυκινὰ ἀγρώσσων ἢ πυκινὰ
                        πτερὰ δεύεται ἅλμῃ. <lb/><quote rend="blockquote">κήρυκες δ᾽ ἀνὰ ἄστυ θεῶν φέρον ὅρκια
                            πιστά, </quote><lb/>τοῦ θεῶν δυναμένου κεῖσθαι ἐπί τε τῶν κηρύκων καὶ τῆς πόλεως
                        καὶ τῶν ἱερῶν, ἐπεὶ ἡ Ἴλιος τετείχισται ὑπὸ τῶν θεῶν. διὸ καὶ πολλάκις αὐτὴν λέγει
                        Ἴλιον ἱρήν. καὶ πάλιν <lb/><quote rend="blockquote">Τρῆχόν τ᾽ αἰχμητὴν Αἰτώλιον
                            Οἰνόμαόν τε· </quote><lb/>καὶ ὁμοίως, <pb facs="219219004_0264" n="224"
                            /><lb/><quote rend="blockquote">δεινὸν δ᾽ ἀμφ᾽ Ἀχιλῆα κυκώμενον ἵστατο κῦμα·
                        </quote><lb/>γίνεται δὲ ἡ ἀμφιβολία λέξει, ὡς Αἴας· ἄδηλον γάρ, τίς τῶν δύο. καὶ λόγῳ
                            <lb/><quote rend="blockquote">δὸς δέ γέ μ᾽ ἄνδρα ἑλεῖν καὶ ἐς ὁρμὴν ἔγχεος ἐλθεῖν.
                        </quote><lb/></p>


### Section 21

<head rend="center">κα'. ΠΑΡΕΚΒΑΣΙΣ.</head>
                    <p rend="indent">Παρέκβασίς ἐστι λόγος χάριν ἱστορίας ἢ γενεαλογίας παραλαμβανόμενος, ὡς
                        τὰ τοῦ Φοίνικος περὶ Κουρήτων <lb/><quote rend="blockquote">μέμνημαι τόδε ἔργον ἐγὼ
                            πάλαι, οὔτι νέον γε <lb/> ὡς ἦν, ἐν δ᾽ ὑμῖν ἐρέω πάντεσσι φίλοισι. <lb/> Κουρῆτές
                            τ᾽ ἐμάχοντο καὶ Αἰτωλοὶ μενέχαρμοι· </quote><lb/>καὶ τὰ ἑξῆς. </p>


### Section 22

<head rend="center">κβ'. ΣΥΛΛΗΨΙΣ.</head>
                    <p rend="indent">Σύλληψίς ἐστι δυοῖν ὑποκειμένων πραγμάτων τὸ πραχθὲν ἰδίᾳ ὡς κοινῶς
                        παραλαμβάνουσα, οἷον Ὀδυσσεύς περὶ τῆς ἀναιρέσεως Δόλωνος λέγει Νέστορι, <lb/><quote
                            rend="blockquote">τὸν τρισκαιδέκατον σκοπὸν εἵλομεν, </quote><lb/>καίτοι τοῦ
                        Διομήδους μόνον αὐτὸν ἀνελόντος· τὸ μὲν ὑπόδειγμα τοῦ ἑνὸς ἔχει πρὸς ἕνα τὴν σύλληψιν·
                        ἀλλαχοῦ δέ ἐστιν ἃ συλλαμβάνει ἕνα πρὸς πολλούς, ὡς ἔχει τὰ ὑπὸ Θερσίτου λεγόμενα πρὸς
                        Ἀγαμέμνονα, <lb/><quote rend="blockquote">πλεῖαί τοι χαλκοῦ κλισίαι, πολλαὶ δὲ
                            γυναῖκες, <lb/> εἰσὶν ἐνὶ κλισίῃς ἐξαίρετοι, ἅς τοι Ἀχαιοὶ <lb/> πρωτίστῳ δίδομεν
                            εὖτ᾽ ἂν πτολίεθρον ἕλωμεν. </quote><lb/>συγκαταριθμεῖ γὰρ ἑαυτὸν τοῖς ἀριστεῦσιν
                        ἀσθενὴς καὶ οὐδαμινὸς τυγχάνων. </p>


### Section 23

<head rend="center">κγ'. ΑΙΝΙΓΜΑ.</head>
                    <p rend="indent">Αἴνιγμά ἐστι φράσις διάνοιαν ἀποκεκρυμμένην καὶ σύνθετον πειρωμένη
                        ποιεῖν, ὡς τὰ παρ᾽ Ἡσιόδῳ τὰ περὶ τῆς κύλικος λεγόμενα, <pb n="225"
                            facs="219219004_0265"/><lb/><quote rend="blockquote">μηδέποτ᾽ οἰνοχόην τιθέμεν
                            κρητῆρος ὕπερθεν· <lb/> αὐτὰρ ἐπεὶ δ᾽ αὐτοὶ μὲν κνίσσης ἐξ ἔρον ἕντο·
                        </quote><lb/>καὶ οὐ μητέρα μητρὸς ἄγοντο αὐαλέην καὶ ὀπταλέην, ἐπεὶ δοκεῖ πρῶτα μὲν
                        ξηραίνεσθαι, εἶτα ὀπτᾶσθαι· ἐφ᾽ ἑτέροισι τεκέεσσι, τοῖς ἑαυτοῦ τέκνοις, λέγει δὲ τοῖς
                        ξένοις, τὸ δὲ τεθνάναι, καθὸ δοκεῖ ἐκ τῆς ὕλης εἰλῆφθαι. </p>


### Section 24

<head rend="center">κδ'. ΕΠΑΥΞΗΣΙΣ.</head>
                    <p rend="indent">Ἐπαύξησίς ἐστι φράσις κατὰ πρόσθεσιν αὐξάνουσα τὸ σημαινόμενον, ὡς ἔχει
                        τὰ τοιαῦτα, <lb/><quote rend="blockquote">τῶν νέες ὠκεῖαι ὡσεὶ πτερὸν ἠὲ νόημα·
                        </quote><lb/>ὠκύπτερον γὰρ παρέστησε τῶν νεῶν τὸ τάχος, ἐπισυνάψας τῷ προτέρῳ τὸ
                        νόημα. <lb/><quote rend="blockquote">ἀμφὶ δὲ χαλκὸς ἐλάμπετο ἴκελος αὐγῇ· <lb/> ἢ
                            πυρὸς αἰθομένου ἢ ἠελίου ἀνιόντος· </quote><lb/>ἱκανὸν γὰρ τὸ ἴκελος αὐγῇ,
                        προστιθεὶς δὲ τὸ ἑξῆς ηὔξησε τὸ σημαινόμενον. </p>


### Section 25

<head rend="center">κε'. ΕΞΟΧΗ.</head>
                    <p rend="indent">Ἐξοχή ἐστιν ὀνόματος διαστολὴ κατὰ διαφορὰν πρὸς τὰ σημαινόμενα, οἷον
                            <lb/><quote rend="blockquote">Ζεὺς δ᾽ ἐπεὶ οὖν Τρῶάς τε καὶ Ἕκτορα νηυσὶ πέλασσεν·
                        </quote><lb/>ὥσπερ τοῦ Ἕκτορος οὐχὶ ἑνὸς τῶν Τρώων, ἐπὶ τοῦτον ἤνεγκε· κατ᾽ ἐξοχὴν γὰρ
                        αὐτὸν ἐδήλωσε. καὶ ὁμοίως <lb/><quote rend="blockquote">οὐ γὰρ ἔτ᾽ Οἰνῆος μεγαλήτορος
                            υἱέες ἦσαν, <lb/> οὐδ᾽ ἄρ᾽ ἔτ᾽ αὐτὸς ἔην· θάνε δὲ ξανθὸς Μελέαγρος.
                        </quote><lb/></p>


### Section 26

<head rend="center">κϚ'. ΥΣΤΕΡΟΛΟΓΙΑ.</head>
                    <p rend="indent">Ὑστερολογία ἐστὶ μέρος λόγου, ὅταν ὃ δεῖ πρῶτον λέγειν ὕστερόν τις
                        ἐπιφέρῃ, οἷον <lb/><quote rend="blockquote">ἅμα τράφεν ἠδ’ ἐγένοντο· </quote><lb/>
                        ἀντὶ τοῦ ὁμοῦ ἐγένοντο καὶ ἐτράφησαν, καὶ <quote rend="expand">δούπησε δὲ πεσὼν
                        </quote>ἀντὶ τοῦ πεσὼν ἐδούπησε. καὶ <pb facs="219219004_0266" n="226"/>
                        <lb/><quote rend="blockquote">ἀλλ᾽ ἄγε μοι τὸν ὄνειρον ὑπόκριναι καὶ ἄκουσον·
                        </quote><lb/>ἀντὶ τοῦ ἄκουσον καὶ ὑπόκριναι. καὶ <lb/><quote rend="blockquote">εἵματα
                            δ᾽ ἀμφιέσασα θυώδεα λούσασα.</quote><lb/>καὶ <lb/><quote rend="blockquote">λαοὶ δ᾽
                            ἠρήσαντο, θεοῖσι δὲ χεῖρας ἀνέσχον. </quote><lb/></p>


### Section 27

<head rend="center">κζ'. ΣΧΗΜΑ.</head>
                    <p rend="indent">Σχῆμά ἐστι σολοικισμὸς ἀπολογίαν ἔχων, ὡς ὅταν εἴπωμεν, ὁ Φίλιππος, ὃν
                        πάντες μισοῦσιν, ἀγαθός ἐστι. διαφέρει δὲ σχῆμα σολοικισμοῦ, ἐπειδὴ σχῆμα μέν ἐστι
                        ποιητοῦ ἢ συγγραφέως ἁμάρτημα ἑκούσιον διὰ τέχνην ἢ ξενοφωνίαν ἢ καλλωπισμόν,
                        σολοικισμὸς δὲ ἁμάρτημα ἀκούσιον οὐ διὰ τέχνην, ἀλλὰ δι᾽ ἀμαθίαν γινόμενον. </p>

