---
title: "Aphorismi"
subtitle: |
	An Open Greek and Latin Edition \ 
author: "Hippocrates"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions  

Published original versions of the electronic texts: Mark Schiefsky, Harvard University; Gregory R. Crane, Universität Leipzig; Uwe Vagelpohl, University of Warwick  
 Keyboarding:   
 Editor-in-Chief, Perseus Digital Library: Gregory R. Crane  
 Project Manager (University of Leipzig): Matt Munson  
 Project Assistant (University of Leipzig): Annette Geßner  
 Lead Developer (University of Leipzig): Thibault Clérice  
 Technical Advisor: Bruce Robertson  

# Aphorismi  

## §1  

### §1.1  

<head>ΑΦΟΡΙΣΜΟΙ. <lb/>ΤΜΗΜΑ ΠΡΩΤΟΝ.</head>
                        <p>1. Ὁ βίος βραχὺς, ἡ δὲ τέχνη μακρὴ, ὁ δὲ καιρὸς ὀξὺς, ἡ δὲ <lb/>πεῖρα
                            σφαλερὴ, ἡ δὲ κρίσις χαλεπή. Δεῖ δὲ οὐ μόνον ἑωυτὸν παρέχειν <lb/>τὰ
                            δέοντα ποιεῦντα, ἀλλὰ καὶ τὸν νοσέοντα, καὶ τοὺς παρεόντας, <lb/>καὶ τὰ
                            ἔξωθεν. </p>  

### §1.2  

<p>2. Ἐν τῇσι ταραχῇσι τῆς κοιλίης, καὶ ἐμέτοισι, τοῖσιν αὐτομάτως
                            <lb/>γιγνομένοισιν, ἢν μὲν, οἷα δεῖ καθαίρεσθαι, καθαίρωνται,
                            <lb/>ξυμφέρει τε καὶ εὐφόρως φέρουσιν· ἢν δὲ μὴ, τοὐναντίον. Οὕτω
                            <lb/>δὲ καὶ κενεαγγείη, ἢν μὲν, οἷα δεῖ γίγνεσθαι, γίγνηται, ξυμφέρει τε
                            <lb/>καὶ εὐφόρως φέρουσιν· ἢν δὲ μὴ, τοὐναντίον. Ἐπιβλέπειν οὖν δεῖ
                            <lb/>καὶ χώρην, καὶ ὥρην, καὶ ἡλικίην, καὶ νούσους, ἐν ᾗσι δεῖ, ἢ οὔ.
                        </p>  

### §1.3  

<p>3. Ἐν τοῖσι γυμναστικοῖσιν αἱ ἐπ᾿ ἄκρον εὐεξίαι σφαλεραὶ, ἢν ἐν <lb/>τῷ
                            ἐσχάτῳ ἔωσιν· οὐ γὰρ δύνανται μένειν ἐν τῷ αὐτέῳ, οὐδὲ ἀτρεμέειν·
                            <lb/>ἐπεὶ δὲ οὐκ ἀτρεμένουσιν, οὐδ᾿ ἔτι δυνάνται ἐπὶ τὸ βέλτιον <pb n="460"/> ἐπιδιδόναι, λείπεται ἐπὶ τὸ χεῖρον· τουτέων οὖν εἴνεκεν
                            τὴν εὐεξίην <lb/>λύειν ξυμφέρει μὴ βραδέως, ἵνα πάλιν ἀρχὴν ἀναθρέψιος
                            λαμβάνῃ <lb/>τὸ σῶμα· μηδὲ τὰς ξυμπτώσιας ἐς τὸ ἔσχατον ἄγειν, σφαλερὸν
                            <lb/>γὰρ, ἀλλ᾿ ὁκοίη ἂν ἡ φύσις ᾖ τοῦ μέλλοντος ὑπομένειν, ἐς τοῦτο
                            <lb/>ἄγειν. Ὡσαύτως δὲ καὶ αἱ κενώσιες αἱ ἐς τὸ ἔσχατον ἄγουσαι,
                            σφαλεραί· <lb/>καὶ πάλιν αἱ ἀναθρέψιες, αἱ ἐν τῷ ἐσχάτῳ ἐοῦσαι,
                            σφαλεραί. </p>  

### §1.4  

<p>4. Αἱ λεπταὶ καὶ ἀκριβέες δίαιται, καὶ ἐν τοῖσι μακροῖσιν αἰεὶ
                            <lb/>πάθεσι, καὶ ἐν τοῖσιν ὀξέσιν, οὗ μὴ ἐπιδέχεται, σφαλεραί. Καὶ <pb n="462"/> πάλιν αἱ ἐς τὸ ἔσχατον λεπτότητος ἀφιγμέναι δίαιται,
                            χαλεπαί· καὶ <lb/>γὰρ αἱ πληρώσιες, αἱ ἐν τῷ ἐσχάτῳ ἐοῦσαι, χαλεπαί.
                        </p>  

### §1.5  

<p>5. Ἐν τῇσι λεπτῇσι διαίτῃσιν ἁμαρτάνουσιν οἱ νοσέοντες, διὸ <lb/>μᾶλλον
                            βλάπτονται· πᾶν γὰρ τὸ ἁμάρτημα ὃ ἂν γίνηται, μέγα <lb/>γίνεται μᾶλλον,
                            ἢ ἐν τῇσιν ὀλίγον ἁδροτέρῃσι διαίτῃσιν· διὰ <lb/>τοῦτο καὶ τοῖσιν
                            ὑγιαίνουσι σφαλεραὶ αἱ πάνυ λεπταὶ καὶ καθεστηκυῖαι <lb/>καὶ ἀκριβέες
                            δίαιται, ὅτι τὰ ἁμαρτανόμενα χαλεπώτερον <lb/>φέρουσιν. Διὰ τοῦτο οὖν αἱ
                            λεπταὶ καὶ ἀκριβέες δίαιται, σφαλεραὶ <lb/>ἐς τὰ πλεῖστα τῶν σμικρῷ
                            ἁδροτέρων. </p>  

### §1.6  

<p>6. Ἐς δὲ τὰ ἔσχατα νουσήματα αἱ ἔσχαται θεραπεῖαι ἐς ἀκριβείην,
                            <lb/>κράτισται. </p>  

### §1.7  

<p>7. Ὅκου μὲν κάτοξυ τὸ νούσημα, αὐτίκα καὶ τοὺς ἐσχάτους <lb/>πόνους ἔχει,
                            καὶ τῇ ἐσχάτως λεπτοτάτῃ διαίτῃ ἀναγκαῖον χρέεσθαι· <lb/>ὅκου δὲ μὴ,
                            ἀλλ᾿ ἐνδέχεται ἁδροτέρως διαιτᾷν, τοσοῦτον ὑποκαταβαίνειν, <lb/>ὁκόσον
                            ἂν ἡ νοῦσος μαλθακωτέρη τῶν ἐσχάτων ἔῃ. </p>  

### §1.8  

<p>8. Ὁκόταν δὲ ἀκμάζῃ τὸ νούσημα, τότε λεπτοτάτῃ διαίτῃ <lb/>ἀναγκαῖον
                            χρέεσθαι. </p>  

### §1.9  

<p>9. Ξυντεκμαίρεσθαι δὲ χρὴ καὶ τὸν νοσέοντα, εἰ ἐξαρκέσει τῇ <lb/>διαίτῃ
                            πρὸς τὴν ἀκμὴν τῆς νούσου, καὶ πότερον ἐκεῖνος ἀπαυδήσει <lb/>πρότερον,
                            καὶ οὐκ ἐξαρκέσει τῇ διαίτῃ, ἢ ἡ νοῦσος πρότερον <lb/>ἀπαυδήσει καὶ
                            ἀμβλυνεῖται. </p>  

### §1.10  

<p>10. Ὁκόσοισι μὲν οὖν αὐτίκα ἡ ἀκμὴ, αὐτίκα λεπτῶς διαιτῇν· <lb/>ὁκόσοισι
                            δὲ ἐς ὕστερον ἡ ἀκμὴ, ἐς ἐκεῖνο, καὶ πρὸ ἐκείνου <lb/>σμικρὸν,
                            ἀφαιρετέον· ἔμπροσθεν δὲ, πιοτέρως διαιτῇν, ὡς ἂν <lb/>ἐξαρκέσῃ ὁ
                            νοσέων. </p>  

### §1.11  

<p>11. Ἐν δὲ τοῖσι παροξυσμοῖσιν ὑποστέλλεσθαι χρή· τὸ προστιθέναι <lb/>γὰρ
                            βλάβη· καὶ ὁκόσα κατὰ περιόδους παροξύνεται, ἐν τοῖσι <lb/>παροξυσμοῖσιν
                            ὑποστέλλεσθαι χρή. </p>  

### §1.12  

<p>12. Τοὺς δὲ παροξυσμοὺς καὶ τὰς καταστάσιας δηλώσουσιν αἱ <lb/>νοῦσοι,
                            καὶ αἱ ὧραι τοῦ ἔτεος, καὶ αἱ τῶν περιόδων πρὸς ἀλλήλας
                            <lb/>ἀνταποδόσιες, ἤν τε καθ᾿ ἡμέρην, ἤν τε παρ᾿ ἡμέρην, ἤν τε καὶ
                            <lb/>διὰ πλείονος χρόνου γίγνωνται· ἀτὰρ καὶ τοῖσιν ἐπιφαινομένοισιν,
                            <lb/>οἷον ἐν πλευριτικοῖσι πτύελον ἢν μὲν αὐτίκα ἐπιφαίνηται, <pb n="466"/> ἀρχομένου, βραχύνει, ἢν δ᾿ ὕστερον ἐπιφαίνηται, μηκύνει·
                            <lb/>καὶ οὖρα καὶ ὑποχωρήματα καὶ ἱδρῶτες, καὶ δύσκριτα καὶ
                            <lb/>εὔκριτα, καὶ βραχέα καὶ μακρὰ τὰ νοσήματα, ἐπιφαινόμενα,
                            <lb/>δηλοῖ. </p>  

### §1.13  

<p>13. Γέροντες εὐφορώτατα νηστείην φέρουσι, δεύτερον, οἱ καθεστηκότες,
                            <lb/>ἥκιστα, μειράκια, πάντων δὲ μάλιστα, παιδία, τουτέων <lb/>δὲ αὐτέων
                            ἃ ἂν τύχῃ αὐτὰ ἑωυτέων προθυμότερα ἐόντα. </p>  

### §1.14  

<p>14. Τὰ αὐξανόμενα πλεῖστον ἔχει τὸ ἔμφυτον θερμόν· πλείστης <lb/>οὖν
                            δεῖται τροφῆς· εἰ δὲ μὴ, τὸ σῶμα ἀναλίσκεται· γέρουσι δὲ <lb/>ὀλίγον τὸ
                            θερμὸν, διὰ τοῦτο ἄρα ὀλίγων ὑπεκκαυμάτων δέονται· ὑπὸ <lb/>πολλῶν γὰρ
                            ἀποσβέννυται· διὰ τοῦτο καὶ οἱ πυρετοὶ τοῖσι <lb/>γέρουσιν οὐχ ὁμοίως
                            ὀξέεες· ψυχρὸν γὰρ τὸ σῶμα. </p>  

### §1.15  

<p>15. Αἱ κοιλίαι χειμῶνος καὶ ἦρος θερμόταται φύσει, καὶ ὕπνοι
                            <lb/>μακρότατοι· ἐν ταύτῃσιν οὖν τῇσιν ὥρῃσι, καὶ τὰ προσάρματα
                            <lb/>πλείω δοτέον· καὶ γὰρ τὸ ἔμφυτον θερμὸν πλεῖστον ἔχει· τροφῆς
                            <lb/>οὖν πλείονος δεῖται· σημεῖον, αἱ ἡλικίαι καὶ οἱ ἀθληταί. </p>  

### §1.16  

<p>16. Αἱ ὑγραὶ δίαιται πᾶσι τοῖσι πυρεταίνουσι ξυμφέρουσι, <lb/>μάλιστα δὲ
                            παιδίοισι, καὶ τοῖσιν ἄλλοισι τοῖσιν οὕτως εἰθισμένοισι <lb/>διαιτᾶσθαι.
                        </p>  

### §1.17  

<p>17. Καὶ οἷσιν ἅπαξ, ἢ δὶς, καὶ πλείω ἢ ἐλάσσω, καὶ <pb n="468"/> κατὰ
                            μέρος· δοτέον δέ τι καὶ τῷ ἔθει, καὶ τῇ ὥρῃ, καὶ τῇ <lb/>χώρῃ, καὶ τῇ
                            ἡλικίη. </p>  

### §1.18  

<p>18. Θέρεος καὶ φθινοπώρου σιτία δυσφορώτατα φέρουσι, <lb/>χειμῶνος
                            ῥήϊστα, ἦρος δεύτερον. </p>  

### §1.19  

<p>19. Τοῖσιν ἐν τῇσι περιόδοισι παροξυνομένοισι μηδὲν διδόναι, <lb/>μηδ᾿
                            ἀναγκάζειν, ἀλλ᾿ ἀφαιρέειν τῶν προσθεσίων πρὸ <lb/>τῶν κρισίων. </p>  

### §1.20  

<p>20. Τὰ κρινόμενα καὶ τὰ κεκριμένα ἀρτίως, μὴ κινέειν, μηδὲ
                            <lb/>νεωτεροποιέειν, μήτε φαρμακείῃσι, μήτ᾿ ἄλλοισιν ἐρεθισμοῖσιν,
                            <lb/>ἀλλ᾿ ἐᾷν. </p>  

### §1.21  

<p>21. Ἃ δεῖ ἄγειν, ὅκου ἂν μάλιστα ῥέπῃ, ταύτῃ ἄγειν, διὰ τῶν
                            <lb/>ξυμφερόντων χωρίων. </p>  

### §1.22  

<p>22. Πέπονα φαρμακεύειν καὶ κινέειν, μὴ ὠμὰ, μηδὲ ἐν <lb/>ἀρχῇσιν, ἢν μὴ
                            ὀργᾷ· τὰ δὲ πλεῖστα οὐκ ὀργᾷ. </p>  

### §1.23  

<p>23. Τὰ χωρέοντα μὴ τῷ πλήθει τεκμαίρεσθαι, ἀλλ᾿ ὡς ἂν χωρέῃ <lb/>οἷα δεῖ,
                            καὶ φέρῃ εὐφόρως· καὶ ὁκου δεῖ μέχρι λειποθυμίης <lb/>ἄγειν, καὶ τοῦτο
                            ποιέειν, ἢν ἐξαρκέῃ ὁ νοσέων. </p>  

### §1.24  

<p>24. Ἐν τοῖσιν ὀξέσι πάθεσιν ὀλιγάκις καὶ ἐν ἀρχῇσι τῇσι φαρμακείῃσι
                            <lb/>χρέεσθαι, καὶ τοῦτο προεξευκρινήσαντα ποιέειν. </p>  

### §1.25  

<p>25. Ἢν, οἷα δεῖ καθαίρεσθαι, καθαίρωνται, ξυμφέρει τε, καὶ <lb/>εὐφόρως
                            φέρουσιν· τὰ δ᾿ ἐναντία, δυσχερῶς. </p>  

## §2  

### §2.1  

<head>ΤΜΗΜΑ ΔΕΥΤΕΡΟΝ.</head>
                        <p>1. Ἐν ᾧ νοσήματι ὕπνος πόνον ποιέει, θανάσιμον· ἢν δὲ ὕπνος <lb/>ὠφελέῃ,
                            οὐ θανάσιμον. </p>  

### §2.2  

<p>2. Ὅκου παραφροσύνην ὕπνος παύει, ἀγαθόν. </p>  

### §2.3  

<p>3. Ὕπνος, ἀγρυπνίη, ἀμφότερα τοῦ μετρίου μᾶλλον γενόμενα, <lb/>κακόν.
                        </p>  

### §2.4  

<p>4. Οὐ πλησμονὴ, οὐ λιμὸς, οὐδ᾿ ἄλλο οὐδὲν ἀγαθὸν, ὅ τι ἂν <lb/>μᾶλλον τῆς
                            φύσιος ᾖ. </p>  

### §2.5  

<p>5. Κόποι αὐτόματοι φράζουσι νούσους. </p>  

### §2.6  

<p>6. Ὁκόσοι, πονέοντές τι τοῦ σώματος, τὰ πολλὰ τῶν πόνων <lb/>οὐκ
                            αἰσθάνονται, τουτέοισιν ἡ γνώμη νοσέει. </p>  

### §2.7  

<p>7. Τὰ ἐν πολλῷ χρόνῳ λεπτυνόμενα σώματα νωθρῶς ἐπανατρέφειν, <lb/>τὰ δὲ
                            ἐν ὀλίγῳ, ὀλίγως. </p>  

### §2.8  

<p>8. Ἢν ἐκ νούσου τροφὴν λαμβάνων τις μὴ ἰσχύῃ, σημαίνει <lb/>ὅτι πλείονι
                            τροφῇ τὸ σῶμα χρέεται· ἢν δὲ, τροφὴν μὴ λαμβάνοντος, <lb/>τοῦτο
                            γίγνηται, χρὴ εἰδέναι, ὅτι κενώσιος δεῖται. </p>  

### §2.9  

<p>9. Τὰ σώματα χρὴ, ὅκου τις βούλεται καθαίρειν, εὔροα <lb/>ποιέειν. </p>  

### §2.10  

<p>10. Τὰ μὴ καθαρὰ τῶν σωμάτων, ὁκόσῳ ἂν θρέψῃς <lb/>μᾶλλον, βλάψεις. </p>  

### §2.11  

<p>11. Ῥᾷον πληροῦσθαι ποτοῦ, ἢ σιτίου. </p>  

### §2.12  

<p>12. Τὰ ἐγκαταλιμπανόμενα ἐν τῇσι νούσοισι μετὰ κρίσιν, <lb/>ὑποστροφὰς
                            ποιέειν εἴωθεν. </p>  

### §2.13  

<p>13. Ὁκόσοισι κρίσις γίνεται, τουτέοισιν ἡ νὺξ δύσφορος, <lb/>ἡ πρὸ τοῦ
                            παροξυσμοῦ, ἡ δὲ ἐπιοῦσα εὐφορωτέρη ὡς ἐπὶ <lb/>τὸ πουλύ. </p>  

### §2.14  

<p>14. Ἐν τῇσι τῆς κοιλίης ῥύσεσιν αἱ μεταβολαὶ τῶν διαχωρημάτων
                            <lb/>ὠφελέουσιν, ἢν μὴ ἐς τὰ πονηρὰ μεταβάλλῃ. </p>  

### §2.15  

<p>15. Ὅκου φάρυγξ νοσέει, ἢ φύματα ἐν τῷ σώματι ἐκφύεται, <lb/>τὰς
                            ἐκκρίσιας σκέπτεσθαι· ἢν γὰρ χολώδεες ἔωσι, τὸ σῶμα <lb/>ξυννοσέει· ἢν
                            δὲ ὅμοιαι τοῖσιν ὑγιαίνουσι γίγνωνται, ἀσφαλὲς <lb/>τὸ σῶμα τρέφειν.
                        </p>  

### §2.16  

<p>16. Ὅκου λιμὸς, οὐ δεῖ πονέειν. </p>  

### §2.17  

<p>17. Ὅκου ἂν τροφὴ πλείων παρὰ φύσιν ἐσέλθῃ, τοῦτο <lb/>νοῦσον ποιέει,
                            δηλοῖ δὲ ἡ ἴησις. </p>  

### §2.18  

<p>18. Τῶν τρεφόντων ἀθρόως καὶ ταχέως, ταχεῖαι καὶ αἱ διαχωρήσιες
                            <lb/>γίνονται. </p>  

### §2.19  

<p>19. Τῶν ὀξέων νοσημάτων οὐ πάμπαν ἀσφαλέες αἱ προδιαγορεύσιες, <lb/>οὔτε
                            τοῦ θανάτου, οὔτε τῆς ὑγιείης. </p>  

### §2.20  

<p>20. Ὁκόσοισι νέοισιν ἐοῦσιν αἱ κοιλίαι ὑγραί εἰσι, τουτέοισιν
                            <lb/>ἀπογηράσκουσι ξηραίνονται· ὁκόσοισι δὲ νέοισιν ἐοῦσιν αἱ κοιλίαι
                            <lb/>ξηραί εἰσι, τουτέοισι πρεσβυτέροισι γινομένοισιν ὑγραίνονται. </p>  

### §2.21  

<p>21. Λιμὸν θώρηξις λύει. </p>  

### §2.22  

<p>22. Ἀπὸ πλησμονῆς ὁκόσα ἂν νοσήματα γένηται, κένωσις <lb/>ἰῆται, καὶ
                            ὁκόσα ἀπὸ κενώσιος, πλησμονὴ, καὶ τῶν ἄλλων ἡ <lb/>ὑπεναντίωσις. </p>  

### §2.23  

<p>23. Τὰ ὀξέα τῶν νουσημάτων κρίνεται ἐν τεσσαρεσκαίδεκα <lb/>ἡμέρῃσιν.
                        </p>  

### §2.24  

<p>24. Τῶν ἑπτὰ ἡ τετάρτη ἐπίδηλος· ἑτέρης ἑβδομάδος ἡ <lb/>ὀγδόη ἀρχὴ,
                            θεωρητὴ δὲ ἡ ἑνδεκάτη, αὕτη γάρ ἐστι <lb/>τετάρτη τῆς ἑτέρης ἑβδομάδος·
                            θεωρητὴ δὲ πάλιν ἡ ἑπτακαιδεκάτη, <lb/>αὕτη, αὕτη γάρ ἐστι τετάρτη μὲν
                            ἀπὸ τῆς τεσσαρεσκαιδεκάτης, <lb/>ἑβδόμη δὲ ἀπὸ τῆς ἑνδεκάτης. </p>  

### §2.25  

<p>25. Οἱ θερινοὶ τεταρταῖοι τὰ πολλὰ γίνονται βραχέες, οἱ <lb/>δὲ
                            φθινοπωρινοὶ, μακροὶ, καὶ μάλιστα οἱ πρὸς τὸν χειμῶνα ξυνάπτοντες. </p>  

### §2.26  

<p>26. Πυρετὸν ἐπὶ σπασμῷ βέλτιον γενέσθαι, ἢ σπασμὸν ἐπὶ <lb/>πυρετῷ. </p>  

### §2.27  

<p>27. Τοῖσι μὴ κατὰ λόγον κουφίζουσιν οὐ δεῖ πιστεύειν, οὐδὲ φοβέεσθαι
                            <lb/>λίην τὰ μοχθηρὰ γινόμενα παραλόγως· τὰ γὰρ <lb/>πολλὰ τῶν τοιουτέων
                            ἐστὶν ἀβέβαια, καὶ οὐ πάνυ τι διαμένειν, <lb/>οὐδὲ χρονίζειν εἴωθεν.
                        </p>  

### §2.28  

<p>28. Τῶν πυρεσσόντων μὴ παντάπασιν ἐπιπολαίως, τὸ διαμένειν, <lb/>καὶ
                            μηδὲν ἐνδιδόναι τὸ σῶμα, ἢ καὶ συντήκεσθαι <lb/>μᾶλλον τοῦ κατὰ λόγον,
                            μοχθηρόν· τὸ μὲν γὰρ μῆκος νούσου σημαίνει, <lb/>τὸ δὲ, ἀσθένειαν. </p>  

### §2.29  

<p>29. Ἀρχομένων τῶν νούσων, ἤν τι δοκέῃ κινέειν, κίνει· ἀκμαζουσῶν <lb/>δὲ,
                            ἡσυχίην ἔχειν βέλτιόν ἐστιν. </p>  

### §2.30  

<p>30. Περὶ τὰς ἀρχὰς καὶ τὰ τέλη, πάντα ἀσθενέστατα, περὶ δὲ <lb/>τὰς
                            ἀκμὰς, ἰσχυρότατα. </p>  

### §2.31  

<p>31. Τῷ ἐξ ἀῤῥωστίης εὐσιτεῦντι, μηδὲν ἐπιδιδόναι τὸ σῶμα, <lb/>μοχθηρόν.
                        </p>  

### §2.32  

<p>32. Ὡς τὰ πολλὰ πάντες οἱ φαύλως ἔχοντες, κατ᾿ ἀρχὰς᾿ μὲν
                            <lb/>εὐσιτεῦντες, καὶ μηδὲν ἐπιδιδόντες, πρὸς τῷ τέλει πάλιν ἀσιτέουσιν·
                            <lb/>οἱ δὲ κατ᾿ ἀρχὰς μὲν ἀσιτεῦντες ἰσχυρῶς, ὕστερον δὲ
                            <lb/>εὐσιτεῦντες, βέλτιον ἀπαλλάσσουσιν. </p>  

### §2.33  

<p>33. Ἐν πάσῃ νούσῳ τὸ ἐῤῥῶσθαι τὴν διάνοιαν, καὶ εὖ ἔχειν πρὸς <lb/>τὰς
                            προσφορὰς, ἀγαθόν· τὸ δὲ ἐναντίον, κακόν. </p>  

### §2.34  

<p>34. Ἐν τῇσι νούσοισιν ἧσσον κινδυνεύουσιν, οἷσιν ἂν οἰκείη <lb/>τῆς
                            φύσιος, καὶ τῆς ἕξιος, καὶ τῆς ἡλικίης, καὶ τῆς ὥρης ἡ <lb/>νοῦσος ᾖ
                            μᾶλλον, ἢ οἷσιν ἂν μὴ οἰκείη κατά τι τουτέων ᾖ. </p>  

### §2.35  

<p>35. Ἐν πάσῃσι τῇσι νούσοισι, τὰ περὶ τὸν ὀμφαλὸν καὶ τὸ <lb/>ἦτρον πάχος
                            ἔχειν βέλτιόν ἐστι, τὸ δὲ σφόδρα λεπτὸν καὶ ἐκτετηκὸς, <lb/>μοχθηρόν·
                            ἐπισφαλὲς δὲ τὸ τοιοῦτον καὶ πρὸς τὰς κάτω <lb/>καθάρσιας. </p>  

### §2.36  

<p>36. Οἱ ὑγιεινῶς ἔχοντες τὰ σώματα, ἐν τῇσι φαρμακείῃσι <lb/>καθαιρόμενοι
                            ἐκλύονται ταχέως, καὶ οἱ πονηρῇ τροφῇ χρεόμενοι. </p>  

### §2.37  

<p>37. Οἱ εὖ τὰ σώματα ἔχοντες, φαρμακεύεσθαι ἐργώδεες. </p>  

### §2.38  

<p>38. Τὸ σμικρῷ χεῖρον καὶ πόμα καὶ σιτίον, ἥδιον δὲ, <lb/>τῶν βελτιόνων
                            μὲν, ἀηδεστέρων δὲ, μᾶλλον αἱρετέον. </p>  

### §2.39  

<p>39. Οἱ πρεσβῦται τῶν νέων τὰ μὲν πολλὰ νοσέουσιν ἧσσον· <pb n="482"/> ὅσα
                            δ᾿ ἂν αὐτέοισι χρόνια νοσήματα γένηται, τὰ πολλὰ ξυναποθνήσκει. </p>  

### §2.40  

<p>40. Βράγχοι καὶ κόρυζαι τοῖσι σφόδρα πρεσβύτῃσιν οὐ πεπαίνονται. </p>  

### §2.41  

<p>41. Οἱ ἐκλυόμενοι πολλάκις καὶ ἰσχυρῶς, ἄνευ φανερῆς προφάσιος,
                            <lb/>ἐξαπίνης τελευτῶσιν. </p>  

### §2.42  

<p>42. Λύειν ἀποπληξίην ἰσχυρὴν μὲν ἀδύνατον, ἀσθενέα δὲ, <lb/>οὐ ῥηΐδιον.
                        </p>  

### §2.43  

<p>43. Τῶν ἀπαγχομένων καὶ καταλυομένων, μηδέπω δὲ τεθνηκότων, <lb/>οὐκ
                            ἀναφέρουσιν, οἷσιν ἂν ἀφρὸς ᾖ περὶ τὸ στόμα. </p>  

### §2.44  

<p>44. Οἱ παχέες σφόδρα κατὰ φύσιν, ταχυθάνατοι γίνονται <lb/>μᾶλλον τῶν
                            ἰσχνῶν. </p>  

### §2.45  

<p>45. Τῶν ἐπιληπτικῶν τοῖσι νέοισιν ἀπαλλαγὴν αἱ μεταβολαὶ <lb/>μάλιστα τῆς
                            ἡλικίης, καὶ τῶν χωρίων, καὶ τῶν βίων ποιέουσιν. </p>  

### §2.46  

<p>46. Δύο πόνων ἅμα γινομένων μὴ κατὰ τὸν αὐτὸν τόπον, ὁ <lb/>σφοδρότερος
                            ἀμαυροῖ τὸν ἕτερον. </p>  

### §2.47  

<p>47. Περὶ τὰς γενέσιας τοῦ πύου οἱ πόνοι καὶ οἱ πυρετοὶ ξυμβαίνουσι
                            <lb/>μᾶλλον, ἢ γενομένου. </p>  

### §2.48  

<p>48. Ἐν πάσῃ κινήσει τοῦ σώματος, ὁκόταν ἄρχηται πονέειν, <lb/>τὸ
                            διαναπαύειν εὐθὺς, ἄκοπον. </p>  

### §2.49  

<p>49. Οἱ εἰθισμένοι τοὺς ξυνήθεας πόνους φέρειν, κἢν ὦσιν ἀσθενέες <lb/>ἢ
                            γέροντες, τῶν ἀξυνηθέων ἰσχυρῶν τε καὶ νέων ῥᾷον φέρουσιν. </p>  

### §2.50  

<p>50. Τὰ ἐκ πολλοῦ χρόνου ξυνήθεα, κἂν ᾖ χείρω τῶν ἀξυνηθέων, <lb/>ἧσσον
                            ἐνοχλεῖν εἴωθεν· δεῖ δὲ καὶ ἐς τὰ ἀξυνήθεα μεταβάλλειν. </p>  

### §2.51  

<p>51. Τὸ κατὰ πολὺ καὶ ἐξαπίνης κενοῦν, ἢ πληροῦν, ἢ θερμαίνειν, <lb/>ἢ
                            ψύχειν, ἢ ἄλλως ὁκωσοῦν τὸ σῶμα κινέειν, σφαλερὸν, <lb/>καὶ πᾶν τὸ πολὺ
                            τῇ φύσει πολέμιον· τὸ δὲ κατ᾿ ὀλίγον, ἀσφαλὲς, <lb/>καὶ ἄλλως, ἤν τις ἐξ
                            ἑτέρου ἐφ᾿ ἕτερον μεταβαίνῃ. </p>  

### §2.52  

<p>52. Πάντα κατὰ λόγον ποιέοντι, μὴ γινομένων τῶν κατὰ <lb/>λόγον, μὴ
                            μεταβαίνειν ἐφ᾿ ἕτερον, μένοντος τοῦ δόξαντος ἐξ ἀρχῆς. </p>  

### §2.53  

<p>53. Ὁκόσοι τὰς κοιλίας ὑγρὰς ἔχουσιν, νέοι μὲν ἐόντες, βέλτιον
                            <lb/>ἀπαλλάσσουσι τῶν ξηρὰς ἐχόντων, ἐς δὲ τὸ γῆρας χεῖρον
                            ἀπαλλάσσουσιν· <lb/>ξηραίνονται γὰρ ὡς ἐπὶ τὸ πουλὺ ἀπογηράκουσιν. </p>  

### §2.54  

<p>54. Μεγέθει δὲ σώματος, ἐννεάσαι μὲν, ἐλευθέριον καὶ <lb/>οὐκ ἀηδές·
                            ἐγγηρᾶσαι δὲ, δύσχρηστον καὶ χεῖρον τῶν ἐλασσόνων. </p>  

## §3  

### §3.1  

<head>ΤΜΗΜΑ ΤΡΙΤΟΝ.</head>
                        <p>1. Αἱ μεταβολαὶ τῶν ὡρέων μάλιστα τίκτουσι νουσήματα, καὶ <lb/>ἐν τῇσιν
                            ὥρῃσιν αἱ μεγάλαι μεταλλαγαὶ ἢ ψύξιος ἢ θάλψιος, <lb/>καὶ τἄλλα κατὰ
                            λόγον οὕτως. </p>  

### §3.2  

<p>2. Τῶν φυσίων αἱ μὲν πρὸς θέρος, αἱ δὲ πρὸς χειμῶνα εὖ ἢ <lb/>κακῶς
                            πεφύκασιν. </p>  

### §3.3  

<p>3. Τῶν νούσων ἄλλαι πρὸς ἄλλας εὖ ἢ κακῶς πεφύκασι, <lb/>καὶ ἡλικίαι
                            τινὲς πρὸς ὥρας, καὶ χώρας, καὶ διαίτας. </p>  

### §3.4  

<p>4. Ἐν τῇσιν ὥρῃσιν, ὅταν τῆς αὐτῆς ἡμέρης ὁτὲ μὲν θάλπος, <lb/>ὁτὲ δὲ
                            ψῦχος γένηται, φθινοπωρινὰ τὰ νουσήματα προσδέχεσθαι <lb/>χρή. </p>  

### §3.5  

<p>5. Νότοι βαρυήκοοι, ἀχλυώδεες, καρηβαρικοὶ, νωθροὶ, <lb/>διαλυτικοί·
                            ὁκόταν οὗτος δυναστεύῃ, τοιαῦτα ἐν τῇσιν ἀῤῥωστίῃσι <lb/>πάσχουσιν. Ἢν
                            δὲ βόρειον ᾖ, βῆχες, φάρυγγες, κοιλίαι <lb/>σκληραὶ, δυσουρίαι
                            φρικώδεες, ὀδύναι πλευρέων, στηθέων· <lb/>ὁκόταν οὗτος δυναστεύῃ,
                            τοιαῦτα ἐν τῇσιν ἀῤῥωστίῃσι προσδέχεσθαι <lb/>χρή. </p>  

### §3.6  

<p>6. Ὁκόταν θέρος γένηται ἦρι ὅμοιον, ἱδρῶτας ἐν τοῖσι πυρετοῖσι
                            <lb/>πολλοὺς προσδέχεσθαι χρή. </p>  

### §3.7  

<p>7. Ἐν τοῖσιν αὐχμοῖσι πυρετοὶ ὀξέες γίνονται· καὶ ἢν μὲν <lb/>ἐπὶ πλέον ᾖ
                            τὸ ἔτος τοιουτέον ἐὸν, οἵην τὴν κατάστασιν <lb/>ἐποίησεν, ὡς ἐπιτοπουλὺ
                            καὶ τὰ νουσήματα τοιαῦτα δεῖ προσδέχεσθαι. </p>  

### §3.8  

<p>8. Ἐν τοῖσι καθεστεῶσι καιροῖσι, καὶ ὡραίως τὰ ὡραῖα ἀποδιδοῦσιν,
                            <lb/>εὐσταθέες καὶ εὐκρινέες αἱ νοῦσοι γίνονται, ἐν δὲ τοῖσιν
                            <lb/>ἀκαταστάτοισιν ἀκατάστατοι καὶ δύσκριτοι. </p>  

### §3.9  

<p>9. Ἐν φθινοπώρῳ ὀξύταται αἱ νοῦσοι, καὶ θανατωδέσταται <lb/>τοὐπίπαν, ἦρ
                            δὲ ὑγιεινότατον, καὶ ἥκιστα θανατῶδες. </p>  

### §3.10  

<p>10. Τὸ φθινόπωρον τοῖσι φθίνουσι κακόν. </p>  

### §3.11  

<p>11. Περὶ δὲ τῶν ὡρέων, ἢν μὲν ὁ χειμὼν αὐχμηρὸς καὶ βόρειος <lb/>γένηται,
                            τὸ δὲ ἔαρ ἔπομβρον καὶ νότιον, ἀνάγκη, τοῦ θέρεος, <lb/>πυρετοὺς ὀξέας,
                            καὶ ὀφθαλμίας, καὶ δυσεντερίας γίνεσθαι, μάλιστα <lb/>τῇσι γυναιξὶ, καὶ
                            ἀνδρῶν τοῖσιν ὑγροῖσι τὰς φύσιας. </p>  

### §3.12  

<p>12. Ἢν δὲ νότιος ὁ χειμὼν καὶ ἔπομβρος καὶ εὐδιεινὸς γένηται, <lb/>τὸ δὲ
                            ἔαρ αὐχμηρὸν καὶ βόρειον, αἱ μὲν γυναῖκες, ᾗσιν <lb/>οἱ τόκοι πρὸς τὸ
                            ἦρ, ἐκ πάσης προφάσιος ἐκτιτρώσκουσιν· αἳ <lb/>δ᾿ ἂν τέκωσιν, ἀκρατέα
                            καὶ νοσώδεα τὰ παιδία τίκτουσιν, <lb/>ὥστε ἢ παραυτίκα ἀπόλλυσθαι, ἢ
                            λεττὰ καὶ νοσώδεα ζῇν <lb/>ἐόντα· τοῖσι δὲ ἄλλοισι βροτοῖσι δυσεντερίαι
                            καὶ ὀφθαλμίαι <lb/>ξηραὶ γίνονται, τοῖσι δὲ πρεσβυτέροισι κατάῤῥοοι
                            ξυντόμως <lb/>ἀπολλύντες. </p>  

### §3.13  

<p>13. Ἢν δὲ τὸ θέρος αὐχμηρὸν καὶ βόρειον γένηται, τὸ δὲ φθινόπωρον <pb n="492"/> ἔπομβρον καὶ νότιον, κεφαλαλγίαι ἐς τὸν χειμῶνα γίνονται,
                            <lb/>καὶ βῆχες, καὶ βράγχοι, καὶ κόρυζαι, ἐνίοισι δὲ καὶ φθίσιες. </p>  

### §3.14  

<p>14. Ἢν δὲ βόρειον ᾖ καὶ ἄνυδρον, τοῖσι μὲν ὑγροῖσι <lb/>τὰς φύσιας καὶ
                            τῇσι γυναιξὶ ξύμφορον· τοῖσι δὲ λοιποῖσιν <lb/>ὀφθαλμίαι ἔσονται ξηραὶ,
                            καὶ πυρετοὶ ὀξέες, καὶ κόρυζαι, <lb/>ἐνίοισι δὲ καὶ μελαγχολίαι. </p>  

### §3.15  

<p>15. Τῶν δὲ καταστασίων τοῦ ἐνιαυτοῦ τὸ μὲν ὅλον οἱ αὐχμοὶ τῶν
                            <lb/>ἐπομβριῶν εἰσιν ὑγιεινότεροι, καὶ ἧσσον θανατώδεες. </p>  

### §3.16  

<p>16. Νοσήματα δὲ ἐν μὲν τῇσιν ἐπομβρίῃσιν ὡς τὰ πολλὰ γίνεται,
                            <lb/>πυρετοί τε μακροὶ, καὶ κοιλίης ῥύσιες, καὶ σηπεδόνες, καὶ
                            <lb/>ἐπίληπτοι, καὶ ἀπόπληκτοι, καὶ κυνάγχαι· ἐν δὲ τοῖσιν αὐχμοῖσι,
                            <lb/>φθινάδες, ὀφθαλμίαι, ἀρθρίτιδες, στραγγουρίαι, καὶ δυσεντερίαι.
                        </p>  

### §3.17  

<p>17. Αἱ δὲ καθ᾿ ἡμέρην καταστάσιες, αἱ μὲν βόρειοι τά τε <pb n="494"/>
                            σώματα ξυνιστᾶσι, καὶ εὔτονα καὶ εὐκίνητα καὶ εὔχροα καὶ <lb/>εὐηκοώτερα
                            ποιέουσι, καὶ τὰς κοιλίας ξηραίνουσι, καὶ τὰ ὄμματα <lb/>δάκνουσι, καὶ
                            περὶ τὸν θώρηκα ἄλημα ἤν τι προϋπάρχῃ, <lb/>μᾶλλον πονέουσιν· αἱ δὲ
                            νότιοι διαλύουσι τὰ σώματα καὶ ὑγραίνουσι, <lb/>καὶ βαρυηκοΐας καὶ
                            καρηβαρίας καὶ ἰλίγγους ποιέουσιν, ἐν δὲ <lb/>τοῖσιν ὀφθαλμοῖσι καὶ
                            τοῖσι σώμασι δυσκινησίην, καὶ τὰς <lb/>κοιλίας ὑγραίνουσιν. </p>  

### §3.18  

<p>18. Κατὰ δὲ τὰς ὥρας, τοῦ μὲν ἦρος καὶ ἄκρου τοῦ θέρεος, οἱ <lb/>παῖδες
                            καὶ οἱ τουτέων ἐχόμενοι τῇσιν ἡλικίῃσιν, ἄριστά τε διάγουσι, <lb/>καὶ
                            ὑγιαίνουσι μάλιστα· τοῦ δὲ θέρεος καὶ τοῦ φθινοπώρου, <lb/>μέχρι μέν
                            τινος οἱ γέροντες· τὸ δὲ λοιπὸν, καὶ τοῦ χειμῶνος, <lb/>οἱ μέσοι τῇσιν
                            ἡλικίῃσιν. </p>  

### §3.19  

<p>19. Νοσήματα δὲ πάντα μὲν ἐν πάσῃσι τῇσιν ὥρῃσι γίνεται, <lb/>μᾶλλον δ᾿
                            ἔνια κατ᾿ ἐνίας αὐτέων καὶ γίνεται καὶ παροξύνεται. </p>  

### §3.20  

<p>20. Τοῦ μὲν γὰρ ἦρος, τὰ μανικὰ, καὶ τὰ μελαγχολικὰ, καὶ <lb/>τὰ
                            ἐπιληπτικὰ, καὶ αἵματος ῥύσιες, καὶ κυνάγχαι, καὶ κόρυζαι, καὶ
                            <lb/>βράγχοι, καὶ βῆχες, καὶ λέπραι, καὶ λειχῆνες, καὶ ἀλφοὶ, καὶ
                            <lb/>ἐξανθήσιες ἑλκώδεες πλεῖσται, καὶ φύματα, καὶ ἀρθριτικά. </p>  

### §3.21  

<p>21. Τοῦ δὲ θέρεος, ἔνιά τε τουτέων, καὶ πυρετοὶ ξυνεχέες, καὶ <pb n="496"/> καῦσοι, καὶ τριταῖοι πλεῖστοι, καὶ ἔμετοι, καὶ διάῤῥοιαι, καὶ
                            <lb/>ὀφθαλμίαι, καὶ ὤτων πόνοι, καὶ στομάτων ἑλκώσιες, καὶ σηπεδόνες
                            <lb/>αἰδοίων, καὶ ἵδρωα. </p>  

### §3.22  

<p>22. Τοῦ δὲ φθινοπώρου, καὶ τῶν θερινῶν τὰ πολλὰ, καὶ πυρετοὶ
                            <lb/>τεταρταῖοι, καὶ πλανῆτες, καὶ σπλῆνες, καὶ ὕδρωπες, καὶ
                            <lb/>φθίσιες, καὶ στραγγουρίαι, καὶ λειεντερίαι, καὶ δυσεντερίαι, καὶ
                            <lb/>ἰσχιάδες, καὶ κυνάγχαι, καὶ ἄσθματα, καὶ εἰλεοὶ, καὶ ἐπιληψίαι,
                            <lb/>καὶ τὰ μανικὰ, καὶ τὰ μελαγχολικά. </p>  

### §3.23  

<p>23. Τοῦ δὲ χειμῶνος, πλευρίτιδες, περιπλευμονίαι, κόρυζαι, <lb/>βράγχοι,
                            βῆχες, πόνοι στηθέων, πόνοι πλευρέων, <lb/>ὀσφύος, κεφαλαλγίαι, ἴλιγγοι,
                            ἀποπληξίαι. </p>  

### §3.24  

<p>24. Ἐν δὲ τῇσιν ἡλικίῃσι τοιάδε ξυμβαίνει· τοῖσι μὲν <lb/>σμικροῖσι καὶ
                            νεογνοῖσι παιδίοισιν, ἄφθαι, ἔμετοι, βῆχες, <lb/>ἀγρυπνίαι, φόβοι,
                            ὀμφαλοῦ φλεγμοναὶ, ὤτων ὑγρότητες. </p>  

### §3.25  

<p>25. Πρὸς δὲ τὸ ὀδοντοφυέειν προσάγουσιν, οὔλω ν ὀδαξησμοὶ, <pb n="498"/>
                            πυρετοὶ, σπασμοὶ, διάῤῥοιαι, καὶ μάλιστα ὅταν ἀνάγωσι <lb/>τοὺς
                            κυνόδοντας, καὶ τοῖσι παχυτάτοισι τῶν παίδων, καὶ τοῖσι <lb/>σκληρὰς τὰς
                            κοιλίας ἔχουσιν. </p>  

### §3.26  

<p>26. πρεσβυτέροισι δὲ γενομένοισι, παρίσθμια, σπονδύλου <lb/>τοῦ κατὰ τὸ
                            ἰνίον εἴσω ὤσιες, ἄσθματα, λιθιάσιες, <lb/>ἕλμινθες στρογγύλαι,
                            ἀσκαρίδες, ἀκροχορδόνες, σατυριασμοὶ, <lb/>χοιράδες, καὶ τἄλλα φύματα,
                            μάλιστα δὲ τὰ προειρημένα. </p>  

### §3.27  

<p>27. Τοῖσι δὲ ἔτι πρεσβυτέροισι καὶ πρὸς τὴν ἥβην προσάγουσι, <lb/>τουτέων
                            τε τὰ πολλὰ, καὶ πυρετοὶ χρόνιοι μᾶλλον, καὶ <lb/>ἐκ ῥινῶν αἵματος
                            ῥύσιες. </p>  

### §3.28  

<p>28. Τὰ δὲ πλεῖστα τοῖσι παιδίοισι πάθεα κρίνεται, τὰ μὲν <lb/>ἐν
                            τεσσαράκοντα ἡμέρῃσι, τὰ δὲ ἐν ἑπτὰ μησὶ, τὰ δὲ ἐν ἑπτὰ ἔτεσι, <lb/>τὰ
                            δὲ πρὸς τὴν ἥβην προσάγουσιν· ὅσα δ᾿ ἂν διαμείνῃ <lb/>τοῖσι παιδίοισι,
                            καὶ μὴ ἀπολυθῇ περὶ τὸ ἡβάσκειν, ἢ τῇσι <lb/>θηλείῃσι περὶ τὰς τῶν
                            καταμηνίων ῥήξιας, χρονίζειν εἴωθεν. </p>  

### §3.29  

<p>29. Τοῖσι δὲ νεηνίσκοισιν, αἴματος πτύσιες, φθίσιες, πυρετοὶ <lb/>ὀξέες,
                            ἐπιληψίαι, καὶ τἄλλα νουσήματα, μάλιστα δὲ τὰ προειρημένα. </p>  

### §3.30  

<p>30. Τοῖσι δὲ ὑπὲρ τὴν ἡλικίην ταύτην, ἄσθματα, πλευρίτιδες,
                            <lb/>περιπλευμονίαι, λήθαργοι, φρενίτιδες, καῦσοι, διάῤῥοιαι
                            <lb/>χρόνιαι, χολέραι, δυσεντερίαι, λειεντερίαι, αἱμοῤῥοΐδες. </p>  

### §3.31  

<p>31. Τοῖσι δὲ πρεσβύτῃσι, δύσπνοιαι, κατάῤῥοοι βηχώδεες,
                            <lb/>στραγγουρίαι, δυσουρίαι, ἄρθρων πόνοι, νεφρίτιδες, ἴλιγγοι,
                            <lb/>ἀποπληξίαι, καχεξίαι, ξυσμοὶ τοῦ σώματος ὅλου, ἀγρυπνίαι, <pb n="502"/> κοιλίης καὶ ὀφθαλμῶν καὶ ῥινῶν ὑγρότητες, ἐμβλυωπίαι,
                            γλαυκώσιες, <lb/>βαρυηκοΐαι. </p>  

## §4  

### §4.1  

<head>ΤΜΗΜΑ ΤΕΤΑΡΤΟΝ.</head>
                        <p>1. Τὰς κυούσας φαρμακεύειν, ἢν ὀργᾷ, τετράμηνα καὶ ἄχρι <lb/>ἑπτὰ μηνῶν,
                            ἧσσον δὲ ταύτας· τὰ δὲ νήπια καὶ τὰ πρεσβύτερα <lb/>εὐλαβέεσθαι χρή.
                        </p>  

### §4.2  

<p>2. Ἐν τῇσι φαρμακείῃσι τοιαῦτα ἄγειν ἐκ τοῦ σώματος, <lb/>ὁκοῖα καὶ
                            αὐτόματα ἰόντα χρήσιμα, τὰ δὲ ἐναντίως <lb/>ἰόντα παύειν, </p>  

### §4.3  

<p>3. Ἢν μὲν, οἷα δεῖ καθαίρεσθαι, καθαίρωνται, ξυμφέρει <lb/>τε καὶ εὐφόρως
                            φέρουσι, τὰ δὲ ἐναντία, δυσχερῶς. </p>  

### §4.4  

<p>4. Φαρμακεύειν θέρεος μὲν μᾶλλον τὰς ἄνω, χειμῶνος <lb/>δὲ τὰς κάτω. </p>  

### §4.5  

<p>5. Ὑπὸ κύνα καὶ πρὸ κυνὸς ἐργώδεες αἱ φαρμακεῖαι. </p>  

### §4.6  

<p>6. Τοὺς ἰσχνοὺς τοὺς εὐημέας ἄνω φαρμακεύειν, ὑποστελλομένους
                            <lb/>χειμῶνα. </p>  

### §4.7  

<p>7. Τοὺς δὲ δυσημέας καὶ μέσως εὐσάρκους, κάτω, ὑποστελλομένους
                            <lb/>θέρος. </p>  

### §4.8  

<p>8. Τοὺς δὲ φθινώδεας, ὑποστελλομένους τὰς ἄνω. </p>  

### §4.9  

<p>9. Τοὺς δὲ μελαγχολικοὺς, ἁδροτέρως τὰς κάτω, τῷ αὐτῷ <lb/>λογισμῷ
                            τἀναντία προστιθείς. </p>  

### §4.10  

<p>10. Φαρμακεύειν ἐν τοῖσι λίην ὀξέσιν, ἢν ὀργᾷ, αὐθημερόν· <lb/>χρονίζειν
                            γὰρ ἐν τοῖσι τοιουτέοισι κακόν. </p>  

### §4.11  

<p>11. Ὁκόσοισι στρόφοι, καὶ περὶ ὀμφαλὸν πόνοι, καὶ <lb/>ὀσφύος ἄλγημα μὴ
                            λυόμενον μήτε ὑπὸ φαρμακείης, μήτ· <lb/>ἄλλως, εἰς ὕδρωπα ξηρὸν
                            ἱδρύεται. </p>  

### §4.12  

<p>12. Ὁκόσοισι κοιλίαι λειεντεριώδεες, χειμῶνος φαρμακεύειν <lb/>ἄνω,
                            κακόν. </p>  

### §4.13  

<p>13. Πρὸς τοὺς ἐλλεβόρους τοῖσι μὴ ῥηϊδίως ἄνω καθαιρομένοισι, <pb n="506"/> πρὸ τῆς πόσιος προϋγραίνειν τὰ σώματα πλείονι <lb/>τροφῇ καὶ
                            ἀναπαύσει. </p>  

### §4.14  

<p>14. Ἐπὴν πίῃ τις ἐλλέβορον, πρὸς μὲν τὰς κινήσιας τῶν σωμάτων <lb/>μᾶλλον
                            ἄγειν, πρὸς δὲ τοὺς ὕπνους καὶ μὴ κινήσιας, <lb/>ἧσσον· δηλοῖ δὲ καὶ ἡ
                            ναυτιλίη, ὅτι κίνησις τὰ σώματα <lb/>ταράσσει. </p>  

### §4.15  

<p>15. Ἐπὴν βούλῃ μᾶλλον ἄγειν τὸν ἐλλέβορον, κίνει τὸ <lb/>σῶμα· ἐπὴν δὲ
                            παῦσαι, ὕπνον ποίει, καὶ μὴ κίνει. </p>  

### §4.16  

<p>16. ἐλλέβορος ἐπικίνδυνος τοῖσι τὰς σάρκας ὑγιέας ἔχουσι, <lb/>σπασμὸν
                            γὰρ ἐμποιέει. </p>  

### §4.17  

<p>17. Ἀπυρέτῳ ἐόντι, ἀποσιτίη, καὶ καρδιωγμὸς, καὶ σκοτόδινος, <lb/>καὶ
                            στόμα ἐκπικρούμενον, ἄνω φαρμακείης δέεσθαι <lb/>σημαίνει. </p>  

### §4.18  

<p>18. Τὰ ὑπὲρ τῶν φρενῶν ὀδυνήματα ἄνω φαρμακείην σημαίνει· <lb/>ὁκόσα δὲ
                            κάτω, κάτω. </p>  

### §4.19  

<p>19. Ὁκόσοι ἐν τῇσι φαρμακοποσίῃσι μὴ διψῶσι. καθαιρόμενοι <lb/>οὐ
                            παύονται πρὶν ἢ διψήσωσιν. </p>  

### §4.20  

<p>20. Ἀπυρέτοισιν ἐοῦσιν, ἢν γίνηται στρόφος, καὶ γουνάτων <lb/>βάρος, καὶ
                            ὀσφύος ἄλγημα, κάτω φαρμακείης δεῖσθαι σημαίνει. </p>  

### §4.21  

<p>21. Ὑποχωρήματα μέλανα, οἱονεὶ αἷμα, ἀπὸ ταυτομάτου <lb/>ἰόντα, καὶ ξὺν
                            πυρετῷ, καὶ ἄνευ πυρετοῦ, κάκιστα· καὶ <lb/>ὁκόσῳ ἂν τὰ χρώματα πλείω
                            καὶ πονηρότερα ᾖ, μᾶλλον <pb n="510"/> κάκιον· ξὺν φαρμάκῳ δὲ ἄμεινον,
                            καὶ ὁκόσῳ ἂν πλείω χρώματα <lb/>ᾖ, οὐ πονηρόν. </p>  

### §4.22  

<p>22. Νοσημάτων ὁκόσων ἀρχομένων, ἢν χολὴ μέλαινα ἢ <lb/>ἄνω ἢ κάτω ὑπέλθῃ,
                            θανάσιμον. </p>  

### §4.23  

<p>23. Ὁκόσοισιν ἐκ νουσημάτων ὀξέων ἢ πολυχρονίων, ἢ ἐκ <lb/>τρωμάτων, ἢ
                            ἄλλως πως λελεπτυσμένοισι χολὴ μέλαινα <lb/>ἢ ὁκοῖον αἷμα μέλαν ὑπέλθῃ,
                            τῇ ὑστεραίῃ ἀποθνήσκουσιν. </p>  

### §4.24  

<p>24. Δυσεντερίη ἢν ἀπὸ χολῆς μελαίνης ἄρξηται, θανάσιμον. </p>  

### §4.25  

<p>25. Αἷμα ἄνω μὲν ὁκοῖον ἂν ᾖ, κακὸν, κάτω δὲ, ἀγαθὸν, καὶ <lb/>τὰ μέλανα
                            ὑποχωρέοντα. </p>  

### §4.26  

<p>26. Ἢν ὑπὸ δυσεντερίης ἐχομένῳ ὁκοῖαι σάρκες ὑποχωρήσωσι, <lb/>θανάσιμον.
                        </p>  

### §4.27  

<p>27. Ὁκόσοισιν ἐν τοῖσι πυρετοῖσιν αἱμοῤῥαγέει πλῆθος <lb/>ὁκοθενοῦν, ἐν
                            τῇσιν ἀναλήψεσι τουτέοισιν αἱ κοιλίαι καθυγραίνονται. </p>  

### §4.28  

<p>28. Ὁκόσοισι χολώδεα τὰ διαχωρήματα, κωφώσιος γενομένης <lb/>παύεται, καὶ
                            ὁκόσοισι κώφωσις, χολωδέων γενομένων <lb/>παύεται. </p>  

### §4.29  

<p>29. Ὁκόσοισιν ἐν τοῖσι πυρετοῖσιν ἑκταίοισιν ἐοῦσι ῥίγεα <lb/>γίνεται,
                            δύσκριτα. </p>  

### §4.30  

<p>30. Ὁκόσοισι παροξυσμοὶ γίνονται, ἣν ἂν ὥρην ἀφῇ, ἐς τὴν <lb/>αὔριον τὴν
                            αὐτὴν ὥρην ἢν λάβῃ, δύσκριτα. </p>  

### §4.31  

<p>31. Τοῖσι κοπιώδεσιν ἐν τοῖσι πυρετοῖσιν, ἐς ἄρθρα καὶ <lb/>παρὰ τὰς
                            γνάθους μάλιστα ἀποστάσιες γίνονται. </p>  

### §4.32  

<p>32. Ὁκόσοισι δὲ ἀνισταμένοισιν ἐκ τῶν νούσων τι πονέσει, <lb/>ἐνταῦθα
                            ἀποστάσιες γίνονται. </p>  

### §4.33  

<p>33. Ἀτὰρ ἢν καὶ προπεπονηκός τι ᾖ πρὸ τοῦ νοσέειν, <lb/>ἐνταῦθα στηρίζει
                            ἡ νοῦσος. </p>  

### §4.34  

<p>34. Ἢν ὑπὸ πυρετοῦ ἐχομένῳ, οἰδήματος μὴ ἐόντος ἐν τῇ <lb/>φάρυγγι, πνὶξ
                            ἐξαίφνης ἐπιστῇ, θανάσιμον. </p>  

### §4.35  

<p>35. Ἢν ὑπὸ πυρετοῦ ἐχομένῳ ὁ τράχηλος ἐξαίφνης ἐπιστραφῇ, <lb/>καὶ μόλις
                            καταπίνειν δύνηται, οἰδήματος μὴ ἐόντος, θανάσιμον. </p>  

### §4.36  

<p>36. Ἱδρῶτες πυρεταίνουσιν ἢν ἄρξωνται, ἀγαθοὶ τριταῖοι, <lb/>καὶ
                            πεμπταῖοι, καὶ ἑβδομαῖοι, καὶ ἐναταῖοι, καὶ ἑνδεκαταῖοι, καὶ
                            <lb/>τεσσαρεσκαιδεκαταῖοι, καὶ ἑπτακαιδεκαταῖοι, καὶ μιῇ καὶ εἰκοστῇ,
                            <lb/>καὶ ἑβδόμῃ καὶ εἰκοστῇ, καὶ τριηκοστῇ πρώτῃ, καὶ τριηκοστῇ <pb n="516"/> τετάρτῃ· οὗτοι γὰρ οἱ ἱδρῶτες νούσους κρίνουσιν· οἱ
                            <lb/>δὲ μὴ οὕτω γινόμενοι πόνον σημαίνουσι καὶ μῆκος νούσου <lb/>καὶ
                            ὑποτροπιασμούς. </p>  

### §4.37  

<p>37. Οἱ ψυχροὶ ἱδρῶτες, ξὺν μὲν ὀξεῖ πυρετῷ γινόμενοι, θάνατον, <lb/>ξὺν
                            πρηϋτέρῳ δὲ, μῆκος νούσου σημαίνουσιν. </p>  

### §4.38  

<p>38. Καὶ ὅκου ἔνι τοῦ σώματος ἱδρὼς, ἐνταῦθα φράζει <lb/>τὴν νοῦσον. </p>  

### §4.39  

<p>39. Καὶ ὅκου ἔνι τοῦ σώματος θερμὸν ἢ ψυχρὸν, ἐνταῦθα <lb/>ἡ νοῦσος. </p>  

### §4.40  

<p>40. Καὶ ὅκου ἐν ὅλῳ τῷ σώματι μεταβολαὶ, καὶ ἢν τὸ <lb/>σῶμα καταψύχηται,
                            ἢ αὖθις θερμαίνηται, ἢ χρῶμα ἕτερον <lb/>ἐξ ἑτέρου γίνηται, μῆκος νούσου
                            σημαίνει. </p>  

### §4.41  

<p>41. Ἱδρὼς πουλὺς ἐξ ὕπνου ἄνευ τινὸς αἰτίης φανερῆς <lb/>γινόμενος, τὸ
                            σῶμα σημαίνει ὅτι πλείονι τροφῇ χρέεται· ἢν δὲ <lb/>τροφὴν μὴ λαμβάνοντι
                            τοῦτο γίγνηται, σημαίνει ὅτι κενώσιος δέεται. </p>  

### §4.42  

<p>42. Ἱδρὼς πουλὺς ψυχρὸς ἢ θερμὸς αἰεὶ ῥέων, ὁ μὲν ψυχρὸς, <lb/>μέζω, ὁ δὲ
                            θερμὸς, ἐλάσσω, νοῦσον σημαίνει. </p>  

### §4.43  

<p>43. Οἱ πυρετοὶ ὁκόσοι, μὴ διαλείποντες, διὰ τρίτης <lb/>ἰσχυρότεροι
                            γίνονται, ἐπικίνδυνοι· ὅτῳ δ᾿ ἂν τρόπῳ διαλείπωσι, <lb/>σημαίνει ὅτι
                            ἀκίνδυνοι. </p>  

### §4.44  

<p>44. Ὁκόσοισι πυρετοὶ μακροὶ, τουτέοισι φύματα ἢ ἐς τὰ <lb/>ἄρθρα πόνοι
                            ἐγγίνονται. </p>  

### §4.45  

<p>45. Ὁκόσοισι φύματα, ἢ ἐς τὰ ἄρθρα πόνοι ἐκ πυρετῶν γίγνονται, <lb/>οὗτοι
                            σιτίοισι πλείοσι χρέονται. </p>  

### §4.46  

<p>46. Ἢν ῥῖγος ἐπιπίπτῃ πυρετῷ μὴ διαλείποντι, ἤδη <lb/>ἀσθενεῖ ἐόντι,
                            θανάσιμον. </p>  

### §4.47  

<p>47. Αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλείπουσιν, <lb/>αἱ
                            πελιδναὶ, καὶ αἱματώδεες, καὶ δυσώδεες, καὶ χολώδεες, <lb/>πᾶσαι κακαί·
                            ἀποχωρέουσαι δὲ καλῶς, ἀγαθαὶ, καὶ κατὰ <pb n="520"/> τὰς διαχωρήσιας,
                            καὶ κατὰ τὰ οὖρα· ἢν δὲ μή τι τῶν <lb/>ξυμφερόντων ἐκκρίνηται διὰ τῶν
                            τόπων τούτων, κακόν. </p>  

### §4.48  

<p>48. Ἐν τοῖσι μὴ διαλείπουσι πυρετοῖσιν, ἢν τὰ μὲν ἔξω ψυχρὰ <lb/>ᾖ, τὰ δὲ
                            ἔνδον καίηται, καὶ δίψαν ἔχῃ, θανάσιμον. </p>  

### §4.49  

<p>49. Ἐν μὴ διαλείποντι πυρετῷ, ἢν χεῖλος, ἢ ὀφρὺς, ἢ <lb/>ὀφθαλμὸς, ἢ ῥὶς
                            διαστραφῇ, ἢν μὴ βλέπῃ, ἢν μὴ ἀκούῃ, <lb/>ἀσθενέος ἐόντος τοῦ κάμνοντος,
                            ὅ τι ἂν τουτέων γένηται, ἐγγὺς ὁ <lb/>θάνατος. </p>  

### §4.50  

<p>50. Ὅκου ἐν πυρετῷ μὴ διαλείποντι δύσπνοια γίνεται καὶ <lb/>παραφροσύνη,
                            θανάσιμον. </p>  

### §4.51  

<p>51. Ἐν τοῖσι πυρετοῖσιν ἀποστήματα μὴ λυόμενα πρὸς τὰς πρώτας
                            <lb/>κρίσιας, μῆκος νούσου σημαίνει. </p>  

### §4.52  

<p>52. Ὁκόσοι ἐν τοῖσι πυρετοῖσιν, ἢ ἐν τῇσιν ἄλλῃσιν ἀῤῥωστίῃσι <lb/>κατὰ
                            προαίρεσιν δακρύουσιν, οὐδὲν ἄτοπον· ὁκόσοι δὲ μὴ <lb/>κατὰ προαίρεσιν,
                            ἀτοπώτερον. </p>  

### §4.53  

<p>53. Ὁκόσοισι δὲ ἐπὶ τῶν ὀδόντων ἐν τοῖσι πυρετοῖσι περίγλισχρα
                            <lb/>γίνεται, ἰσχυρότεροι γίνονται οἱ πυρετοί. </p>  

### §4.54  

<p>54. Ὁκόσοισιν ἐπὶ πουλὺ βῆχες ξηραὶ, βραχέα ἐρεθίζουσαι, <lb/>ἐν
                            πυρετοῖσι καυσώδεσιν, οὐ πάνυ τι διψώδεές εἰσιν. </p>  

### §4.55  

<p>55. Οἱ ἐπὶ βουβῶσι πυρετοὶ, πάντες κακοὶ, πλὴν τῶν ἐρημέρων. </p>  

### §4.56  

<p>56. Πυρέσσοντι ἱδρὼς ἐπιγενόμενος, μὴ ἐκλείποντος τοῦ πυρετοῦ,
                            <lb/>κακόν· μηκύνει γὰρ ἡ νοῦσος, καὶ ὑγρασίην πλείω σημαίνει. </p>  

### §4.57  

<p>57. Ὑπὸ σπασμοῦ ἢ τετάνου ἐχομένῳ πυρετὸς ἐπιγενόμενος <lb/>λύει τὸ
                            νόσημα. </p>  

### §4.58  

<p>58. Ὑπὸ καύσου ἐχομένῳ, ἐπιγενομένου ῥίγεος, λύσις. </p>  

### §4.59  

<p>59. Τριταῖος ἀκριβὴς κρίνεται ἐν ἑπτὰ περιόδοισι τὸ μακρότατον. </p>  

### §4.60  

<p>60. Ὁκόσοισιν ἂν ὲν τοῖσι πυρετοῖσι τὰ ὦτα κωφωθῇ, αἷμα <lb/>ἐκ ῥινῶν
                            ῥυὲν. ἢ κοιλίη ἐκταραχθεῖσα, λύει τὸ νούσημα. </p>  

### §4.61  

<p>61. Πυρέσσοντι ἢν μὴ ἐν περισσῇσιν ἡμέρῃσιν ἀφῇ ὁ πυρετὸς,
                            <lb/>ὑποτροπιάζειν εἴωθεν. </p>  

### §4.62  

<p>62. Ὁκόσοισιν ἐν τοῖσι πυρετοῖσιν ἴκτεροι ἐπιγίνονται πρὸ τῶν <lb/>ἑπτὰ
                            ἡμερῶν, κακὸν, ἢν μὴ ξυνδόσιες ὑγρῶν κατὰ τὴν κοιλίην <lb/>γένωνται.
                        </p>  

### §4.63  

<p>63. Ὁκόσοισιν ἂν ἐν τοῖσι πυρετοῖσι καθ᾿ ἡμέρην ῥίγεα <lb/>γίνηται, καθ᾿
                            ἡμέρην οἱ πυρετοὶ λύονται. </p>  

### §4.64  

<p>64. Ὁκόσοισιν ἐν τοῖσι πυρετοῖσι τῇ ἑβδόμῃ ἢ τῇ ἐνάτῃ <lb/>ἢ τῇ ἑνδεκάτῃ
                            ἢ τῇ τεσσαρεσκαιδεκάτῃ ἴκτεροι ἐπιγίνονται, <lb/>ἀγαθὸν, ἢν μὴ τὸ δεξιὸν
                            ὑποχόνδριον σκληρὸν ᾖ· ἢν δὲ <lb/>μὴ, οὐκ ἀγαθόν. </p>  

### §4.65  

<p>65. Ἐν τοῖσι πυρετοῖσι περὶ τὴν κοιλίην καῦμα ἰσχυρὸν καὶ
                            <lb/>καρδιωγμὸς, κακόν. </p>  

### §4.66  

<p>66. Ἐν τοῖσι πυρετοῖσι τοῖσιν ὀξέσιν οἱ σπασμοὶ καὶ οἱ <lb/>περὶ τὰ
                            σπλάγχνα πόνοι ἰσχυροὶ, κακόν. </p>  

### §4.67  

<p>67. Ἐν τοῖσι πυρετοῖσιν οἱ ἐκ τῶν ὕπνων φόβοι, ἢ σπασμοὶ, <lb/>κακόν.
                        </p>  

### §4.68  

<p>68. Ἐν τοῖσι πυρετοῖσι τὸ πνεῦμα προσκόπτον, κακόν· σπασμὸν <lb/>γὰρ
                            σημαίνει. </p>  

### §4.69  

<p>69. Ὁκόσοισιν οὖρα παχέα, θρομβώδεα, ὀλίγα, οὐκ ἀπυρέτοισι, <lb/>πλῆθος
                            ἐπελθὸν ἐκ τουτέων λεπτὸν ὠφελέει· μάλιστα δὲ <lb/>τὰ τοιαῦτα ἔρχεται,
                            οἷσιν ἐξ ἀρχῆς, ἢ διὰ ταχέων ὑπόστασιν <lb/>ἴσχει. </p>  

### §4.70  

<p>70. Ὁκόσοισι δὲ ἐν πυρετοῖσι τὰ οὖρα ἀνατεταραγμένα οἷον <lb/>ὑποζυγίου,
                            τουτέοισι κεφαλαλγίαι ἢ πάρεισιν, ἢ παρέσονται. </p>  

### §4.71  

<p>71. Ὁκόσοισιν ἑβδομαῖα κρίνεται, τουτέοισιν ἐπινέφελον ἴσχει <lb/>τὸ
                            οὖρον τῇ τετάρτῃ ἐρυθρὸν, καὶ τἄλλα κατὰ λόγον. </p>  

### §4.72  

<p>72. Ὁκόσοισιν οὖρα διαφανέα λευκὰ, πονηρά· μάλιστα δὲ <lb/>ἐν τοῖσι
                            φρενιτικοῖσιν ἐπιφαίνεται. </p>  

### §4.73  

<p>73. Ὁκόσοισιν ὑποχόνδρια μετέωρα, διαβορβορύζοντα, ὀσφύος <lb/>ἀλγήματος
                            ἐπιγενομένου, αἱ κοιλίαι τουτέοισι καθυγραίνονται, <lb/>ἢν μὴ φῦσαι
                            καταῤῥαγέωσιν, ἢ οὔρου πλῆθος ἐπέλθῃ· ἐν πυρετοῖσι <lb/>δὲ ταῦτα. </p>  

### §4.74  

<p>74. Ὁκόσοισιν ἐλπὶς ἐς ἄρθρα ἀφίστασθαι, ῥύεται τῆς ἀποστάσιος <lb/>οὖρον
                            πουλὺ, κάρτα παχὺ, καὶ λευκὸν γινόμενον, οἷον <pb n="530"/> ἐν τοῖσι
                            κοπιώδεσι πυρετοῖσι τεταρταίοισιν ἄρχεται ἐνίοισι γίνεσθαι· <lb/>ἢν δὲ
                            καὶ ἐκ τῶν ῥινῶν αἱμοῤῥαγήσῃ, καὶ πάνυ ταχὺ <lb/>λύεται. </p>  

### §4.75  

<p>75. Ἢν αἷμα ἢ πῦον οὐρέῃ, τῶν νεφρῶν ἢ τῆς κύστιος ἕλκωσιν <lb/>σημαίνει.
                        </p>  

### §4.76  

<p>76. Ὁκόσοισιν ἐν τῷ οὔρῳ παχεῖ ἐόντι σαρκία σμικρὰ ὥσπερ <lb/>τρίχες
                            συνεξέρχονται, τουτέοισιν ἀπὸ τῶν νεφρῶν ἐκκρίνεται. </p>  

### §4.77  

<p>77. Ὁκόσοισιν ἐν τῷ οὔρῳ παχεῖ ἐόντι πιτυρώδεα συνεξουρέεται,
                            <lb/>τουτέοισιν ἡ κύστις ψωριᾷ. </p>  

### §4.78  

<p>78. Ὁκόσοι ἀπὸ ταὐτομάτου αἷμα οὐρέουσι, τουτέοισιν ἀπὸ τῶν <lb/>νεφρῶν
                            φλεβίου ῥῆξιν σημαίνει. </p>  

### §4.79  

<p>79. Ὁκόσοισιν ἐν τῷ οὔρῳ ψαμμώδεα ὑφίσταται, τουτέοισιν ἡ <lb/>κύστις
                            λιθιᾷ. </p>  

### §4.80  

<p>80. Ἢν αἷμα οὐρέῃ καὶ θρόμβους, καὶ στραγγουρίην ἔχῃ, <pb n="532"/> καὶ
                            ὀδύνη ἐμπίπτῃ ἐς τὸ ὑπογάστριον καὶ ἐς τὸν περίνεον, <lb/>τὰ περὶ τὴν
                            κύστιν πονέει. </p>  

### §4.81  

<p>81. Ἢν αἷμα καὶ πῦον οὐρέῃ καὶ λεπίδας, καὶ ὀσμὴ βαρέη <lb/>ᾖ, τῆς
                            κύστιος ἕλκωσιν σημαίνει. </p>  

### §4.82  

<p>82. Ὁκόσοισιν ἐν τῇ οὐρήθρῃ φύματα φύεται, τουτέοισι, <lb/>διαπυήσαντος
                            καὶ ἐκραγέντος, λύσις. </p>  

### §4.83  

<p>83. Οὔρησις νύκτωρ πολλὴ γινομένη, σμικρὴν τὴν ὑποχώρησιν <lb/>σημαίνει.
                        </p>  

## §5  

### §5.1  

<head>ΤΜΗΜΑ ΠΕΜΠΤΟΝ.</head>
                        <p>1. Σπασμὸς ἐξ ἐλλεβόρου, θανάσιμον. </p>  

### §5.2  

<p>2. Ἐπὶ τρώματι σπασμὸς ἐπιγενόμενος, θανάσιμον. </p>  

### §5.3  

<p>3. Αἵματος πολλοῦ ῥυέντος, σπασμὸς ἢ λυγμὸς ἐπιγενόμενος, <lb/>κακόν.
                        </p>  

### §5.4  

<p>4. Ἐπὶ ὑπερκαθάρσει σπασμὸς ἢ λυγμὸς ἐπιγενόμενος, κακόν. </p>  

### §5.5  

<p>5. Ἢν μεθύων ἐξαίφνης ἄφωνός τις γένηται, σπασθεὶς ἀποθνήσκει, <lb/>ἢν μὴ
                            πυρετος ἐπιλάβῃ, ἢ ἐς τὴν ὥρην ἐλθὼν, καθ᾿ ἣν <lb/>αἱ κραιπάλαι λύονται,
                            φθέγξηται. </p>  

### §5.6  

<p>6. Ὁκόσοι ὑπὸ τετάνου ἁλίσκονται, ἐν τέσσαρσιν ἡμέρῃσιν <lb/>ἀπόλλυνται·
                            ἢν δὲ ταύτας διαφύγωσιν, ὑγιέες γίνονται. </p>  

### §5.7  

<p>7. Τὰ ἐπιληπτικὰ ὁκόσοισι πρὸ τῆς ἥβης γίνεται, μετάστασιν <lb/>ἴσχει·
                            ὁκόσοισι δὲ πέντε καὶ εἴκοσιν ἐτέων γίνεται, τουτέοισι <lb/>τὰ πολλὰ
                            ξυναποθνήσκει. </p>  

### §5.8  

<p>8. Ὁκόσοι πλευριτικοὶ γενόμενοι οὐκ ἀνακαθαίρονται ἐν τεσσαρεσκαίδεκα
                            <lb/>ἡμέρῃσι, τουτέοισιν ἐς ἐμπύημα καθίσταται. </p>  

### §5.9  

<p>9. Φθίσις γίνεται μάλιστα ἡλικίῃσι τῇσιν ἀπὸ ὀκτωκαίδεκα <lb/>ἐτέων μέχρι
                            πέντε καὶ τριήκοντα ἐτέων. </p>  

### §5.10  

<p>10. Ὁκόσοι κυνάγχην διαφεύγουσι, καὶ ἐς τὸν πλεύμονα αὐτέοισι <pb n="536"/> τρέπεται, ἐν ἑπτὰ ἡμέρῃσιν ἀποθνήσκουσιν· ἢν δὲ ταύτας
                            <lb/>διαφύγωσιν, ἔμπυοι γίνονται. </p>  

### §5.11  

<p>11. Τοῖσιν ὑπὸ τῶν φθισίων ἐνοχλουμένοισιν, ἢν τὸ πτύσμα, <lb/>ὅπερ ἂν
                            ἀποβήσσωσι, βαρὺ ὄζῃ ἐπὶ τοὺς ἄνθρακας ἐπιχεόμενον, <lb/>καὶ αἱ τρίχες
                            ἀπὸ τῆς κεφαλῆς ῥέωσι, θανατῶδες. </p>  

### §5.12  

<p>12. Ὁκόσοισι φθισιῶσιν αἱ τρίχες ἀπὸ τῆς κεφαλῆς ῥέουσιν, <lb/>οὗτοι,
                            διαῤῥοίης ἐπιγενομένης, ἀποθνήσκουσιν. </p>  

### §5.13  

<p>13. Ὁκόσοι αἷμα ἀφρῶδες ἀναπτύουσι, τουτέοισιν ἐκ τοῦ <lb/>πλεύμονος ἡ
                            τοιαύτη ἀναγωγὴ γίνεται. </p>  

### §5.14  

<p>14. Ὑπὸ φθίσιος ἐχομένῳ διάῤῥοια ἐπιγενομένη, θανατῶδες. </p>  

### §5.15  

<p>15. Ὁκόσοι ἐκ πλευρίτιδος ἔμπυοι γίνονται, ἢν ἀνακαθαρθῶσιν <lb/>ἐν
                            τεσσαράκοντα ἡμέρῃσιν, ἀφ᾿ ἧς ἂν ἡ ῥῆξις γένηται, παύονται· <lb/>ἢν δὲ
                            μὴ, ἐς φθίσιν μεθίστανται. </p>  

### §5.16  

<p>16. Τὸ θερμὸν βλάπτει ταῦτα πλεονάκις χρεομένοισι, σαρκῶν
                            <lb/>ἐκθήλυνσιν, νεύρων ἀκράτειαν, γνώμης νάρκωσιν, αἱμμῤῥαγίας,
                            <lb/>λειποθυμίας, ταῦτα οἷσι θάνατος. </p>  

### §5.17  

<p>17. Τὸ δὲ ψυχρὸν, σπασμοὺς, τετάνους, μελασμοὺς καὶ ῥίγεα <lb/>πυρετώδεα.
                        </p>  

### §5.18  

<p>18. Τὸ ψυχρὸν, πολέμιον ὀστέοισιν, ὀδοῦσι, νεύροισιν, ἐγκεφάλῳ,
                            <lb/>νωτιαίῳ μυελῷ· τὸ δὲ θερμὸν ὠφέλιμον. </p>  

### §5.19  

<p>19. Ὁκόσα κατέψυκται, ἐκθερμαίνειν, πλὴν ὁκόσα αἱμοῤῥαγέει, <lb/>ἢ
                            μέλλει. </p>  

### §5.20  

<p>20. Ἕλκεσι τὸ μὲν ψυχρὸν δακνῶδες, δέρμα περισκληρύνει, <lb/>ὀδύνην
                            ἀνεκπύητον ποιέει, μελαίνει, ῥίγεα πυρετώδεα <lb/>ποιέει, σπασμους καὶ
                            τετάνους. </p>  

### §5.21  

<p>21. Ἔστι δὲ ὅκου ἐπὶ τετάνου ἄνευ ἕλκεος νέῳ εὐσάρκῳ, θέρεος <lb/>μέσου,
                            ψυχροῦ πολλοῦ κατάχυσις ἐπανάκλησιν θέρμης ποιέεται· <lb/>θέρμη δὲ ταῦτα
                            ῥύεται. </p>  

### §5.22  

<p>22. Τὸ θερμὸν ἐκπυητικὸν, οὐκ ἐπὶ παντὶ ἕλκεϊ, μέγιστον σημεῖον <lb/>ἐς
                            ἀσφαλείην, δέρμα μαλάσσει, ἰσχναίνει, ἀνώδυνον, ῥιγέων, <lb/>σπασμῶν,
                            τετάνων παρηγορικόν· τὰ δὲ ἐν τῇ κεφαλῇ, καὶ <lb/>καρηβαρίην λύει·
                            πλεῖστον δὲ διαφέρει ὀστέων κατήγμασι, μάλιστα <pb n="540"/> δὲ τοῖσιν
                            ἐψιλωμένοισι, τουτέων δὲ μάλιστα, τοῖσιν ἐν κεφαλῇ <lb/>ἕλκεα ἔχουσι·
                            καὶ ὁκόσα ὑπὸ ψύξιος θνήσκει, ἢ ἑλκοῦται, <lb/>καὶ ἕρπησιν
                            ἐσθιομένοισιν, ἕδρῃ, αἰδοίῳ, ὑστέρῃ, κύστει, τουτέοισι <lb/>τὸ μὲν
                            θερμὸν φίλιον καὶ κρῖνον, τὸ δὲ ψυχρὸν πολέμιον καὶ <lb/>κτεῖνον. </p>  

### §5.23  

<p>23. Ἐν τουτέοισι δεῖ τῷ ψυχρῷ χρέεσθαι, ὁκόθεν αἱμοῤῥαγέει, <lb/>ἢ
                            μέλλει, μὴ ἐπ᾿ αὐτὰ, ἀλλὰ περὶ αὐτὰ, ὁκόθεν ἐπιῤῥεῖ· καὶ <lb/>ὁκόσαι
                            φλεγμοναὶ, ἢ ἐπιφλογίσματα ἐς τὸ ἐρυθρόν καὶ ὕφαιμον <lb/>ῥέποντα αἵματι
                            νεαρῷ, ἐπὶ ταῦτα, ἐπεὶ τά γε παλαιὰ μελαίνει· <lb/>καὶ ἐρυσίπελας τὸ μὴ
                            ἑλκούμενον, ἐπεὶ τό γε ἑλκούμενον <lb/>βλάπτει. </p>  

### §5.24  

<p>24. Τὰ ψυχρὰ, οἷον χιὼν, κρύσταλλος, τῷ στήθεϊ πολέμια, <lb/>βηχέων
                            κινητικὰ, αἱμοῤῥοϊκὰ, καταῤῥοϊκά. </p>  

### §5.25  

<p>25. Τὰ ἐν ἄρθροισιν οἰδήματα καὶ ἀλγήματα, ἄτερ ἕλκεος, <lb/>καὶ
                            ποδαγρικὰ, καὶ σπάσματα, τουτέων τὰ πλεῖστα ψυχρὸν <lb/>πολλὸν
                            καταχεόμενον ῥηΐζει τε καὶ ἰσχναίνει, καὶ ὀδύνην λύει· <lb/>νάρκη δὲ
                            μετρίη ὀδύνης λυτική. </p>  

### §5.26  

<p>26. Ὕδωρ τὸ ταχέως θερμαινόμενον καὶ ταχέως ψυχόμενον, <lb/>κουφότατον.
                        </p>  

### §5.27  

<p>27. Ὁκόσοισι πιεῖν ὀρέξιες νύκτωρ τοῖσι πάνυ διψῶσιν, ἢν
                            <lb/>ἐπικοιμηθῶσιν, ἀγαθὸν. </p>  

### §5.28  

<p>28. Γυναικείων ἀγωγὸν, ἡ ἐν ἀρώμασι πυρίη, πολλαχῆ δὲ <lb/>καὶ ἐς ἄλλα
                            χρησίμη ἂν ἦν, εἰ μὴ καρηβαρίας ἐνεποίεεν. </p>  

### §5.29  

<p>29. Τὰς κυούσας φαρμακεύειν, ἢν ὀργᾷ, τετράμηνα, καὶ <lb/>ἄχρι ἑπτὰ μηνῶν
                            ἧσσον· τὰ δὲ νήπια καὶ πρεσβύτερα εὐλαβέεσθαι. </p>  

### §5.30  

<p>30. Γυναικὶ ἐν γαστρὶ ἐχούσῃ ὑπό τινος τῶν ὀξέων νουσημάτων
                            <lb/>ληφθῆναι, θανατῶδες. </p>  

### §5.31  

<p>31. Γυνὴ ἐν γαστρὶ ἔχουσα, φλεβοτομηθεῖσα, ἐκτιτρώσκει· <lb/>καὶ μᾶλλον
                            ᾖσι μεῖζον τὸ ἔμβρυον. </p>  

### §5.32  

<p>32. Γυναικὶ αἷμα ἐμεούσῃ, τῶν καταμηνίων ῥαγέντων, λύσις. </p>  

### §5.33  

<p>33. Γυναικὶ, τῶν καταμηνίων ἐκλειπόντων, αἷμα ἐκ τῶν ῥινῶν <lb/>ῥυῆναι,
                            ἀγαθόν. </p>  

### §5.34  

<p>34. Γυναικὶ ἐν γαστρὶ ἐχούσῃ, ἢν ἡ κοιλίη πουλλὰ ῥυῇ, κίνδυνος
                            <lb/>ἐκτρῶσαι. </p>  

### §5.35  

<p>35. Γυναικὶ ὑπὸ ὑστερικῶν ἐνοχλουμένῃ, ἢ δυστοκούσῃ, πταρμὸς
                            <lb/>ἐπιγινόμενος, ἀγαθόν. </p>  

### §5.36  

<p>36.Γυναικὶ τὰ καταμήνια ἄχροα, καὶ μὴ κατὰ τὰ αὐτὰ <lb/>αἰεὶ γινόμενα,
                            καθάρσιος δεῖσθαι σημαίνει. </p>  

### §5.37  

<p>37. Γυναικὶ ἐν γαστρὶ ἐχούσῃ, ἢν οἱ μασθοὶ ἐξαίφνης ἐσχνοὶ γένωνται,
                            <lb/>ἐκτιτρώσκει. </p>  

### §5.38  

<p>38. Γυναικὶ ἐν γαστρὶ ἐχούσῃ ἢν ὁ ἕτερος μασθὸς ἰσχνὸς γένηται,
                            <lb/>δίδυμα ἐχούσῃ, θάτερον ἐκτιτρώσκει· καὶ ἢν μὲν ὁ <lb/>δεξιὸς ἰσχνὸς
                            γένηται, τὸ ἄρσεν· ἢν δὲ ὁ ἀριστερὸς, τὸ θῆλυ. </p>  

### §5.39  

<p>39. Ἢν γυνὴ μὴ κύουσα, μηδὲ τετοκυῖα, γάλα ἔχῃ, ταύτῃ τὰ <lb/>καταμήνια
                            ἐκλέλοιπεν. </p>  

### §5.40  

<p>40. Γυναιξὶν ὁκόσῃσιν ἐς τοὺς τιτθοὺς αἷμα συστρέφεται, μανίην σημαίνει.
                        </p>  

### §5.41  

<p>41. Γυναῖκα ἢν θέλῃς εἰδέναι εἰ κύει, ἐπὴν καθεύδειν μέλλῃ, <lb/>ἀδείπνῳ
                            ἐούσῃ, μελίκρητον διδόναι πιεῖν· κἢν μὲν στρόφος <lb/>αὐτὴν ἔχῃ περὶ τὴν
                            γαστέρα, κύει· ἢν δὲ μὴ, οὐ κύει. </p>  

### §5.42  

<p>42. Γυνὴ ἔγκυος, ἢν μὲν ἄρσεν κύῃ, εὔχροός ἐστιν· ἢν δὲ <lb/>θῆλυ,
                            δύσχροος. </p>  

### §5.43  

<p>43. Ἢν γυναικὶ κυούσῃ ἐρυσίπελας ἐν τῇ ὑστέρῃ γένηται, θανατῶδες. </p>  

### §5.44  

<p>44. Ὁκόσαι παρὰ φύσιν λεπταὶ ἐοῦσαι ἐν γαστρὶ ἔχουσιν, ἐκτιτρώσκουσι,
                            <lb/>πρὶν ἢ παχυνῆναι. </p>  

### §5.45  

<p>45. Ὁκόσαι δὲ μετρίως τὸ σῶμα ἔχουσαι ἐκτιτρώσκουσι δίμηνα <lb/>καὶ
                            τρίμηνα ἄτερ προφάσιος φανερῆς, ταύτῃσιν αἱ κοτυληδόνες <lb/>μύξης
                            μεσταί εἰσι, καὶ οὐ δύνανται κρατέειν ὑπὸ τοῦ βάρεος <lb/>τὸ ἔμβρυον,
                            ἀλλ᾿ ἀποῤῥήγνυνται. </p>  

### §5.46  

<p>46. Ὁκόσαι παρὰ φύσιν παχεῖαι ἐοῦσαι μὴ ξυλλαμβάνουσιν ἐν <lb/>γαστρὶ,
                            ταύτῃσι τὸ ἐπίπλοον τὸ στόμα τῶν ὑστερέων ἀποπιέζει. <lb/>καὶ, πρὶν ἢ
                            λεπτυνθῆναι, οὐ κύουσιν. </p>  

### §5.47  

<p>47. Ἢν ὑστέρη ἐν τῷ ἰσχίῳ ἐγκειμένη διαπυήσῃ, ἀνάγκη <lb/>ἔμμοτον
                            γενέσθαι. </p>  

### §5.48  

<p>48. Ἔμβρυα τὰ μὲν ἄρσενα ἐν τοῖσι δεξιοῖσι, τὰ δὲ θήλεα ἐν <lb/>τοῖσιν
                            ἀριστεροῖσι μᾶλλον. </p>  

### §5.49  

<p>49. Ὑστέρων ἐκπτώσιες, πταρμικὸν προσθεὶς, ἐπιλάμβανε <lb/>τοὺς μυκτῆρας
                            καὶ τὸ στόμα. </p>  

### §5.50  

<p>50. Γυναικὶ τὰ καταμήνια ἢν βούλῃ ἐπισχεῖν, σικύην ὡς μεγίστην <lb/>πρὸς
                            τοὺς τιτθοὺς πρόσβαλλε. </p>  

### §5.51  

<p>51. Ὁκόσαι ἐν γαστρὶ ἔχουσι, τουτέων τὸ στόμα τῶν ὑστερέων
                            <lb/>ξυμμέμυκεν. </p>  

### §5.52  

<p>52. Ἢν γυναικὶ ἐν γαστρὶ ἐχούσῃ γάλα πουλὺ ἐκ τῶν μαζῶν <lb/>ῥυῇ, ἀσθενὲς
                            τὸ ἔμβρυον σημαίνει· ἢν δὲ στερεοὶ οἱ μαστοὶ <lb/>ἔωσιν, ὑγιεινότερον τὸ
                            ἔμβρυον σημαίνει. </p>  

### §5.53  

<p>53. Ὁκόσαι διαφθείρειν μέλλουσι τὰ ἔμβρυα, ταύτῃσιν οἱ <pb n="552"/>
                            τιτθοὶ ἰσχνοὶ γίνονται· ἢν δὲ πάλιν σκληροὶ γένωνται, ὀδύνη <lb/>ἔσται ἢ
                            ἐν τοῖσι τιτθοῖσιν, ἢ ἐν τοῖσιν ἰσχίοισιν, ἢ ἐν τοῖσιν <lb/>ὀφθαλμοῖσιν,
                            ἢ ἐν τοῖσι γούνασι, καὶ οὐ διαφθείρουσιν. </p>  

### §5.54  

<p>54. Ὀκόσῃσι τὸ στόμα τῶν ὑστερέων σκληρόν ἐστι, ταύτῃσιν <lb/>ἀνάγκη τὸ
                            στόμα τῶν ὑστερέων ξυμμύειν. </p>  

### §5.55  

<p>55. Ὁκόσαι ἐν γαστρὶ ἔχουσαι ὑπὸ πυρετῶν λαμβάνονται, καὶ <lb/>ἰσχυρῶς
                            ἰσχναίνονται, ἄνευ προφάσιος φανερῆς τίκτουσι χαλεπῶς <lb/>καὶ
                            ἐπικινδύνως, ἢ ἐκτιτρώκουσαι κινδυνεύουσιν. </p>  

### §5.56  

<p>56. Ἐπὶ ῥόῳ γυναικείῳ σπασμὸς καὶ λειποθυμίη ἢν ἐπιγένηται, <lb/>κακόν.
                        </p>  

### §5.57  

<p>57. Καταμηνίων γενομένων πλειόνων, νοῦσοι ξυμβαίνουσι, καὶ, <lb/>μὴ
                            γινομένων, ἀπὸ τῆς ὑστέρης γίνονται νοῦσοι. </p>  

### §5.58  

<p>58. Ἐπὶ ἀρχῷ φλεγμαίνοντι, καὶ ὑστέρῃ φλεγμαινούσῃ, <pb n="554"/>
                            στραγγουρίη ἐπιγίνεται, καὶ ἐπὶ νεφροῖσιν ἐμπύοισι στρᾶγγουρίη
                            <lb/>ἐπιγίνεται, ἐπὶ δὲ ἥπατι φλεγμαίνοντι λὺγξ ἐπιγίνεται. </p>  

### §5.59  

<p>59. Γυνὴ ἢν μὴ λαμβάνῃ ἐν γαστρὶ, βούλῃ δὲ εἰδέναι εἰ λήψεται,
                            <lb/>περικαλύψας ἱματίοισι, θυμία κάτω· κἢν μὲν πορεύεσθαι <lb/>δοκέῃ ἡ
                            ὀδμὴ διὰ τοῦ σώματος ἐς τὰς ῥῖνας καὶ ἐς τὸ στόμα, <lb/>γίνωσκε ὅτι αὐτὴ
                            οὐ δι᾿ ἑωυτὴν ἄγονός ἐστίν. </p>  

### §5.60  

<p>60. Ἢν γυναικὶ ἐν γαστρὶ ἐχούσῃ αἱ καθάρσιες πορεύωνται, <lb/>ἀδύνατον τὸ
                            ἔμβρυον ὑγιαίνειν. </p>  

### §5.61  

<p>61. Ἢν γυναικὶ αἱ καθάρσιες μὴ πορεύωνται, μήτε φρίκης, <lb/>μήτε πυρετοῦ
                            ἐπιγινομένου, ἆσαι δὲ αὐτῇ προσπίπτωσι, λογίζου <lb/>ταύτην ἐν γαστρὶ
                            ἔχειν. </p>  

### §5.62  

<p>62. Ὁκόσαι ψυχρὰς καὶ πυκνὰς τὰς μήτρας ἔχουσιν, οὐ <lb/>κυΐσκουσιν· καὶ
                            ὁκόσαι καθύγρους ἔχουσι τὰς μήτρας, οὐ <lb/>κυΐσκουσιν, ἀποσβέννυται γὰρ
                            ὁ γόνος· καὶ ὁκόσαι ξηρὰς μᾶλλον <lb/>καὶ περικαέας, ἐνδείῃ γὰρ τῆς
                            τροφῆς φθείρεται τὸ σπέρμα· ὁκόσαι <pb n="556"/> δὲ ἐξ ἀμφοτέρων τὴν
                            κρᾶσιν ἔχουσι ξύμμετρον, αἱ τοιαῦται <lb/>ἐπίτεκνοι γίνονται. </p>  

### §5.63  

<p>63. Παραπλησίως δὲ καὶ ἐπὶ τῶν ἀῤῥένων· ἢ γὰρ διὰ τὴν <lb/>ἀραιότητα τοῦ
                            σώματος τὸ πνεῦμα ἔξω φέρεται πρὸς τὸ μὴ παραπέμπειν <lb/>τὸ σπέρμα· ἢ
                            διὰ τὴν πυκνότητα τὸ ὑγρὸν οὐ διαχωρέει <lb/>ἔξω· ἢ διὰ τὴν ψυχρότητα
                            οὐκ ἐκπυροῦται, ὥστε ἀθροίζεσθαι <lb/>πρὸς τὸν τόπον τοῦτον· ἢ διὰ τὴν
                            θερμασίην τὸ αὐτὸ τοῦτο γίνεται. </p>  

### §5.64  

<p>64. Γάλα διδόναι κεφαλαλγέουσι κακόν· κακὸν δὲ καὶ πυρεταίνουσι, <lb/>καὶ
                            οἷσιν ὑποχόνδρια μετέωρα καὶ διαβορβρύζοντα, καὶ τοῖσι <pb n="558"/>
                            διψώδεσι· κακὸν δὲ, καὶ οἷσι χολώδεες αἱ ὑπ χωρήσιες ἐν ὀξέσι
                            <lb/>πυρετοῖσιν ἐοῦσι, καὶ οἷσιν αἵματος πολλοῦ διαχώρησις γέγονεν·
                            <lb/>ἁρμόζει δὲ φθινώδεσι μὴ λίην πολλῷ πυρέσσουσιν· διδόναι δὲ καὶ
                            <lb/>ἐν πυρετοῖσι μακροῖσι βληχροῖσι, μηδενὸς τῶν προειρημένων
                            <lb/>σημείων παρεόντος, παρὰ λόγον δὲ ἐκτετηκότων. </p>  

### §5.65  

<p>65. Ὁκόσοισιν οἰδήματα ἐφ᾿ ἕλκεσι φαίνεται, οὐ μάλα σπῶνται, <lb/>οὐδὲ
                            μαίνονται· τουτέων δὲ ἀφανισθέντων ἐξαίφνης, τοῖσι μὲν <lb/>ὄπισθεν
                            σπασμοὶ, τέτανοι, τοῖσι δὲ ἔμπροσθεν μανίαι, ὀδύναι πλευροῦ <lb/>ὀξεῖαι,
                            ἢ ἐμπύησις, ἢ δυσεντερίη, ἢν ἐρυθρὰ μᾶλλον ᾖ τὰ <lb/>οἰδήματα. </p>  

### §5.66  

<p>66. Ἢν, τραυμάτων ἰσχυρῶν ἐόντων καὶ πονηρῶν, οἴδημα μὴ <lb/>φαίνηται,
                            μέγα κακόν. </p>  

### §5.67  

<p>67. Τὰ χαῦνα, χρηστὰ, τὰ ἔνωμα, κακά. </p>  

### §5.68  

<p>68. Τῷ τὰ ὄπισθεν τῆς κεφαλῆς ὀδυνωμένῳ ἡ ἐν μετώπῳ <lb/>ὀρθίη φλὲψ
                            τμηθεῖσα, ὠφελέει. </p>  

### §5.69  

<p>69. Ῥίγεα ἄρχεται, γυναιξὶ μὲν ἐξ ὀσφύος μᾶλλον καὶ διὰ <lb/>νώτου ἐς
                            κεφαλήν· ἀτὰρ καὶ ἀνδράσι μᾶλλον ὄπισθεν, ἢ ἔμπροσθεν <lb/>τοῦ σώματος,
                            οἷον ἀπὸ πήχεων καὶ μηρῶν· ἀτὰρ καὶ τὸ δέρμα <lb/>ἀραιὸν ἔχουσι, δηλοῖ
                            δὲ τοῦτο ἡ θρίξ. </p>  

### §5.70  

<p>70. Οἱ ὑπὸ τεταρταίων ἁλισκόμενοι ὑπὸ σπασμοῦ οὐ πάνυ τι <lb/>ἁλίσκονται·
                            ἢν δὲ ἁλίσκωνται πρότερον, εἶτα ἐπιγένηται τεταρταῖος, <lb/>παύονται.
                        </p>  

### §5.71  

<p>71. Ὁκόσοισι δέρματα περιτείνεται καρφαλέα καὶ σκληρὰ, ἄνευ <lb/>ἱδρῶτος
                            τελευτῶσιν· ὁκόσοισι δὲ χαλαρὰ καὶ ἀραιὰ, σὺν ἱδρῶτι <lb/>τελευτῶσιν.
                        </p>  

### §5.72  

<p>72. Οἱ ἰκτεριώδεες οὐ πάνυ τι πνευματώδεές εἰσιν. </p>  

## §6  

### §6.1  

<head>ΤΜΗΜΑ ΕΚΤΟΝ.</head>
                        <p>1. Ἐν τῇσι χρονίῃσι λειεντερίῃσιν ὀξυρεγμίη ἐπιγινομένη, <lb/>μὴ γενομένη
                            πρότερον, σημεῖον ἀγαθόν. </p>  

### §6.2  

<p>2. Οἷσι ῥῖνες ὑγρότεραι φύσει, καὶ ἡ γονὴ ὑγροτέρη, ὑγιαίνουσι
                            <lb/>νοσηρότερον· οἷσι δὲ τἀναντία, ὑγιεινότερον. </p>  

### §6.3  

<p>3. Ἐν τῇσι μακρῇσι δυσεντερίῃσιν αἱ ἀποσιτίαι, κακόν· καὶ <lb/>ξὺν
                            πυρετῷ, κάκιον. </p>  

### §6.4  

<p>4. Τὰ περιμάδαρα ἕλκεα, κακοήθεα. </p>  

### §6.5  

<p>5. Τῶν ὀδυνέων ἐν πλευρῇσι, καὶ ἐν στήθεσι, καὶ ἐν τοῖσιν <lb/>ἄλλοισι
                            μέρεσιν, ἢν μέγα διαφέρωσι, καταμαθητέον. </p>  

### §6.6  

<p>6. Τὰ νεφριτικὰ, καὶ ὁκόσα κατὰ τὴν κύστιν, ἐργωδῶς ὑγιάζεται <lb/>τοῖσι
                            πρεσβύτῃσιν. </p>  

### §6.7  

<p>7. Τὰ ἀλγήματα τὰ κατὰ τὴν κοιλίην γινόμενα, τὰ μὲν <lb/>μετέωρα
                            κουφότερα, τὰ δὲ μὴ μετέωρα, ἰσχυρότερα. </p>  

### §6.8  

<p>8. Τοῖσιν ὑδρωπικοῖσι τὰ γινόμενα ἕλκεα ἐν τῷ σώματι, οὐ <lb/>ῥηϊδίως
                            ὑγιάζεται. </p>  

### §6.9  

<p>9. Τὰ πλατέα ἐξανθήματα, οὐ πάνυ τι κνησμώδεα. </p>  

### §6.10  

<p>10. Κεφαλὴν πονέοντι καὶ περιωδυνέοντι, πῦον, ἢ ὕδωρ, ἢ <lb/>αἷμα ῥυὲν
                            κατὰ τὰς ῥῖνας, ἢ κατὰ τὸ στόμα, ἢ κατὰ τὰ ὦτα, λύει <lb/>τὸ νούσημα.
                        </p>  

### §6.11  

<p>11. Τοῖσι μελαγχολικοῖσι, καὶ τοῖσι νεφριτικοῖσιν αἱμοῤῥοΐδες
                            <lb/>ἐπιγινόμεναι, ἀγαθόν. </p>  

### §6.12  

<p>12. Τῷ ἰηθέντι χρονίας αἱμοῤῥοΐδας, ἢν μὴ μία φυλαχθῇ, <lb/>κίνδυνος
                            ὕδρωπα ἐπιγενέσθαι ἢ φθίσιν. </p>  

### §6.13  

<p>13. Ὑπὸ λυγμοῦ ἐχομένῳ πταρμοὶ ἐπιγενόμενοι λύουσι τὸν <lb/>λυγμόν. </p>  

### §6.14  

<p>14. Ὑπὸ ὕδρωπος ἐχομένῳ, κατὰ τὰς φλέβασ ἐς τὴν κοιλίην <lb/>ὕδατος
                            ῥυέντος, λύσις. </p>  

### §6.15  

<p>15. Ὑπὸ διαῤῥοίης ἐχομένῳ μακρῆς ἀπὸ ταυτομάτου ἔμετος <lb/>ἐπιγινόμενος
                            λύει τὴν διάῤῥοιαν. </p>  

### §6.16  

<p>16. Ὑπὸ πλευρίτιδος, ἢ ὑπὸ περιπλευμονίης ἐχομένῳ διάῤῥοια
                            <lb/>ἐπιγενομένη, κακόν. </p>  

### §6.17  

<p>17. Ὀφθαλμιῶντι, ὑπὸ διαῤῥοίης ληφθῆναι, ἀγαθόν. </p>  

### §6.18  

<p>18. Κύστιν διακοπέντι, ἢ ἐγκέφαλον, ἢ καρδίην, ἢ φρένας, <pb n="568"/> ἢ
                            τῶν ἐντέρων τι τῶν λεπτῶν, ἢ κοιλίην, ἢ ἧπαρ, θανατῶδες. </p>  

### §6.19  

<p>19. Ἐπὴν διακοπῇ ὀστέον, ἢ χονδρὸς, ἢ νεῦρον, ἢ γνάθου τὸ <lb/>λεπτὸν, ἢ
                            ἀκροποσθίη, οὔτε αὔξεται, οὔτε ξυμφύεται. </p>  

### §6.20  

<p>20. Ἢν ἐς τὴν κοιλίην αἷμα ἐκχυθῇ παρὰ φύσιν, ἀνάγκη <lb/>ἐκπυηθῆναι.
                        </p>  

### §6.21  

<p>21. Τοῖσι μαινομένοισι, κιρσῶν ἢ αἱμοῤῥοΐδων ἐπιγινομένων, <lb/>μανίης
                            λύσις. </p>  

### §6.22  

<p>22. Ὁκόσα ῥήγματα ἐκ τοῦ νώτου ἐς τοὺς ἀγκῶνας καταβαίνει,
                            <lb/>φλεβοτομίη λύει. </p>  

### §6.23  

<p>23. Ἢν φόβος ἢ δυσθυμίη πουλὺν χρόνον διατελέῃ, μελαγχολικὸν <lb/>τὸ
                            τοιοῦτον. </p>  

### §6.24  

<p>24. Ἐντέρων ἢν διακοπῇ τῶν λεπτῶν τι, οὐ ξυμφύεται. </p>  

### §6.25  

<p>25. Ἐρυσίπελας, ἔξωθεν καταχεόμενον, ἔσω τρέπεσθαι οὐκ <lb/>ἀγαθόν·
                            ἔσωθεν δὲ ἔξω, ἀγαθόν. </p>  

### §6.26  

<p>26. Ὁκόσοισιν ἂν ἐν τοῖσι καύσοισι τρόμοι γένωνται, παρακοπὴ <lb/>λύει.
                        </p>  

### §6.27  

<p>27. Ὁκόσοι ἔμπυοι ἢ ὑδρωπικοὶ τέμνονται ἢ καίονται, ἐκρυέντος <lb/>τοῦ
                            πύου ἢ τοῦ ὕδατος ἀθρόου, πάντως ἀπόλλυνται. </p>  

### §6.28  

<p>28. Εὐνοῦχοι οὐ ποδαγριῶσιν, οὐδὲ φαλακροὶ γίνονται. </p>  

### §6.29  

<p>29. Γυνὴ οὐ ποδαγριᾷ, ἢν μὴ τὰ καταμήνια αὐτέῃ ἐκλίπῃ. </p>  

### §6.30  

<p>30. Παῖς οὐ ποδαγριᾷ πρὸ τοῦ ἀφροδισιασμοῦ. </p>  

### §6.31  

<p>31. Ὀδύνας ὀφθαλμῶν ἀκρητοποσίη, ἢ λουτρὸν, ἢ πυρίη, ἢ <lb/>φλεβοτομίη, ἢ
                            φαρμακοποσίη λύει. </p>  

### §6.32  

<p>32. Τραυλοὶ ὑπὸ διαῤῥοίης μάλιστα ἁλίσκονται μακρῆς. </p>  

### §6.33  

<p>33. Οἱ ὀξυρεγμιώδεες οὐ πάνυ τι πλευριτικοὶ γίνονται. </p>  

### §6.34  

<p>34. Ὁκόσοι φαλακροὶ, τουτέοισι κιρσοὶ μεγάλοι οὐ γίνονται· <lb/>ὁκόσοισι
                            δὲ φαλακροῖσιν ἐοῦσιν κιρσοὶ γίνονται, πάλιν οὗτοι <lb/>γίνονται δασέες.
                        </p>  

### §6.35  

<p>35. Τοῖσιν ὑδρωπικοῖσι βὴξ ἐπιγενομένη, κακόν. </p>  

### §6.36  

<p>36. Δυσουρίην φλεβοτομίη λύει, τάμνειν δὲ τὰς ἔσω. </p>  

### §6.37  

<p>37. Ὑπὸ κυνάγχης ἐχομένῳ οἰδήματα γενέσθαι ἐν τῷ βρόγχῳ <lb/>ἔξω, ἀγαθόν.
                        </p>  

### §6.38  

<p>38. Ὁκόσοισι κρυπτοὶ καρκίνοι γίνονται, μὴ θεραπεύειν βέλτιον·
                            <lb/>θεραπευόμενοι γὰρ ἀπόλλυνται ταχέως, μὴ θεραπευόμενοι <lb/>δὲ,
                            πουλὺν χρόνον διατελέουσιν. </p>  

### §6.39  

<p>39. Σσπασμοὶ γίνονται, ἢ ὑπὸ πληρώσιος, ἢ κενώσιος· οὕτω <lb/>δὲ καὶ
                            λυγμός. </p>  

### §6.40  

<p>40. Ὁκόσοισι περὶ τὸ ὑποχόνδριον πόνοι γίνονται ἄτερ φλεγμονῆς,
                            <lb/>τουτέοισι πυρετὸς ἐπιγενόμενος λύει τὸν πόνον. </p>  

### §6.41  

<p>41. Ὁκόσοισι διάπυόν τι ἐὸν ἐν τῷ σώματι μὴ διασημαίνει, <lb/>τουτέοισι
                            διὰ παχύτητα τοῦ τόπου οὐ διασημαίνει. </p>  

### §6.42  

<p>42. Ἐν τοῖσιν ἰκτερικοῖσι τὸ ἧπαρ σκληρὸν γενέσθαι, πονηρόν. </p>  

### §6.43  

<p>43. Ὁκόσοι σπληνώδεες ὑπὸ δυσεντερίης ἁλίσκονται, τουτέοισιν,
                            <lb/>ἐπιγενομένης μακρῆς τῆς δυσεντερίης, ὕδρωψ ἐπιγίνεται, ἢ
                            <lb/>λειεντερίη, καὶ ἀπόλλυνται. </p>  

### §6.44  

<p>44. Ὁκόσοισιν ἐκ στραγγουρίης εἰλεοὶ γίνονται, ἐν ἑπτὰ ἡμέρῃσιν
                            <lb/>ἀπόλλυνται, ἢν μὴ, πυρετοῦ ἐπιγενομένου, ἅλις τὸ οὖρον <lb/>ῥυῇ.
                        </p>  

### §6.45  

<p>45. Ἕλκεα ὁκόσα ἐνιαύσια γίνεται, ἢ μακρότερον χρόνον ἴσχει, <lb/>ἀνάγκη
                            ὀστέον ἀφίστασθαι, καὶ τὰς οὐλὰς κοίλας γίνεσθαι. </p>  

### §6.46  

<p>46. Ὁκόσοι ὑβοὶ ἐξ ἄσθματος ἢ βηχὸς γίνονται πρὸ τῆς ἥβης,
                            <lb/>ἀπόλλυνται. </p>  

### §6.47  

<p>47. Ὁκόσοισι φλεβοτομίη ἢ φαρμακείη ξυμφέρει, τουτέους <lb/>προσῆκον τοῦ
                            ἦρος φλεβοτομεῖν, ἢ φαρμακεύειν. </p>  

### §6.48  

<p>48. Τοῖσι σπληνώδεσι δυσεντερίη ἐπιγενομένη, ἀγαθόν. </p>  

### §6.49  

<p>49. Ὁκόσα ποδαγρικὰ νουσήματα γίνεται, ταῦτα ἀποφλεγμήναντα <lb/>ἐν
                            τεσσαράκοντα ἡμέρῃσιν ἀποκαθίσταται. </p>  

### §6.50  

<p>50. Ὁκόσοισιν ἂν ὁ ἐγκέφαλος διακοπῇ, τουτέοισιν ἀνάγκη πυρετὸν <lb/>καὶ
                            χολῆς ἔμετον ἐπιγίνεσθαι. </p>  

### §6.51  

<p>51. Ὁκόσοισιν ὑγιαίνουσιν ὀδύναι γίνονται ἐξαίφνης ἐν τῇ κεφαλῇ, <lb/>καὶ
                            παραχρῆμα ἄφωνοι κεῖνται, καὶ ῥέγκουσιν, ἀπόλλυνται <lb/>ἐν ἑπτὰ
                            ἡμέρῃσιν, ἢν μὴ πυρετὸς ἐπιλάβῃ. </p>  

### §6.52  

<p>52. Σκοπεῖν δὲ χρὴ καὶ τὰς ὑποφάσιας τῶν ὀφθαλμῶν ἐν τοῖσιν
                            <lb/>ῦπνοισιν· ἢν γάρ τι ὑποφαίνηται, ξυμβαλλομένων τῶν βλεφάρων,
                            <lb/>τοῦ λευκοῦ μὴ ἐκ διαῤῥοίης ἐόντι ἢ φαρμακοποσίης, <lb/>φλαῦρον τὸ
                            σημεῖον καὶ θανατῶδες σφόδρα. </p>  

### §6.53  

<p>53. Αἱ παραφροσύναι αἱ μὲν μετὰ γέλωτος γινόμεναι, ἀσφαλέστεραι· <lb/>αἱ
                            δὲ μετὰ σπουδῆς, ἐπισφαλέστεραι. </p>  

### §6.54  

<p>54. Ἐν τοῖσιν ὀξέσι πάθεσι τοῖσι μετὰ πυρετοῦ αἱ κλαυθμώδεες
                            <lb/>ἀναπνοαὶ, κακαί. </p>  

### §6.55  

<p>55. Τὰ ποδαγρικὰ τοῦ ἦρος καὶ τοῦ φθινοπώρου κινέεται ὡς <lb/>ἐπὶ τὸ
                            πουλύ. </p>  

### §6.56  

<p>56. Τοῖσι μελαγχολικοῖσι νουσήμασιν ἐς τάδε ἐπικίνδυνοι αἱ
                            <lb/>ἀποσκήψιες· ἢ ἀπόπληξιν τοῦ σώματος, ἢ σπασμὸν, ἢ μανίην, <lb/>ἢ
                            τύφλωσιν σημαίνουσιν. </p>  

### §6.57  

<p>57. Ἀπόπληκτοι δὲ μάλιστα γίνονται ἡλικίῃ τῇ ἀπὸ τεσσαράκοντα <lb/>ἐτέων
                            ἄχρις ἑξήκοντα. </p>  

### §6.58  

<p>58. Ἢν ἐπίπλοον ἐκπέσῃ, ἀνάγκη ἀποσαπῆναι. </p>  

### §6.59  

<p>59. Ὁκόσοισιν ὑπὸ ἰσχιάδος ἐνοχλουμένοισιν ἐξίσταται τὸ ἰσχίον, <lb/>καὶ
                            πάλιν ἐμπίπτει, τουτέοισι μύξαι ἐπιγίνονται. </p>  

### §6.60  

<p>60. Ὁκόσοισιν ὑπὸ ἰσχιάδος ἐνοχλουμένοισι χρονίης τὸ ἰσχίον
                            <lb/>ἐξίσταται, τουτέοισι τήκεται τὸ σκέλος, καὶ χωλοῦνται, ἢν μὴ
                            <lb/>καυθέωσιν. </p>  

## §7  

### §7.1  

<head>ΤΜΗΜΑ ΕΒΔΟΜΟΝ.</head>
                        <p>1. Ἐν τοῖσιν ὀξέσι νουσήμασι ψύξις ἀκρωτηρίων, κακόν. </p>  

### §7.2  

<p>2. Ἐπὶ ὀστέῳ νοσέοντι σὰρξ πελιδνὴ, κακόν. </p>  

### §7.3  

<p>3. Ἐπὶ ἐμέτῳ λὺγξ καὶ ὀφθαλμοὶ ἐρυθροὶ, κακόν. </p>  

### §7.4  

<p>4. Ἐπὶ ἱδρῶτι φρίκη, οὐ χρηστόν. </p>  

### §7.5  

<p>5. Ἐπὶ μανίῃ δυσεντερίη, ἢ ὕδρωψ, ἢ ἔκστασις, ἀγαθόν. </p>  

### §7.6  

<p>6. Ἐν νούσῳ πολυχρονίῃ ἀσιτίη καὶ ἄκρητοι ὑποχωρήσιες, <lb/>κακόν. </p>  

### §7.7  

<p>7. Ἐκ πολυποσίης ῥῖγος καὶ παραφροσύνη, κακόν. </p>  

### §7.8  

<p>8. Ἐπὶ φύματος ἔσω ῥήξει ἔκλυσις, ἔμετος, καὶ λειποψυχίη <lb/>γίνεται.
                        </p>  

### §7.9  

<p>9. Ἐπὶ αἵματος ῥύσει παραφροσύνη ἢ σπασμὸς, κακόν. </p>  

### §7.10  

<p>10. Ἐπὶ εἰλεῷ ἔμετος, ἢ λὺγξ. ἢ σπασμὸς, ἢ παραφροσύνη, <lb/>κακόν. </p>  

### §7.11  

<p>11. Ἐπὶ πλευρίτιδι περιπλευμονίη, κακόν. </p>  

### §7.12  

<p>12. Ἐπὶ περιπλευμονίῃ φρενῖτις, κακόν. </p>  

### §7.13  

<p>13. Ἐπὶ καύμασιν ἰσχυροῖσι σπασμὸς ἢ τέτανος, κακόν. </p>  

### §7.14  

<p>14. Ἐπὶ πληγῇ ἐς τὴν κεφαλὴν ἔκπληξις ἢ παραφροσύνη, <lb/>κακόν. </p>  

### §7.15  

<p>15. Ἐπὶ αἵματος πτύσει, πύου πτύσις. </p>  

### §7.16  

<p>16. Ἐπὶ πύου πτύσει, φθίσις καὶ ῥύσις· ἐπὴν δὲ τὸ σίελον <lb/>ἴσχηται,
                            ἀποθνήσκουσιν. </p>  

### §7.17  

<p>17. Ἐπὶ φλεγμονῇ τοῦ ἥπατος λὺγξ, κακόν. </p>  

### §7.18a  

<p>18. Ἐπὶ ἀγρυπνίῃ σπασμὸς ἢ παραφροσύνη, κακόν. </p>  

### §7.18b  

<p>18. bis. Ἐπὶ ληθάργῳ τρόμος, κακόν. </p>  

### §7.19  

<p>19. Ἐπὶ ὀστέου ψιλώσει, ἐρυσίπελας. </p>  

### §7.20  

<p>20. Ἐπὶ ἐρυσιπέλατι σηπεδὼν ἢ ἐκπύησις. </p>  

### §7.21  

<p>21. Ἐπὶ ἰσχυρῷ σφυγμῷ ἐν τοῖσιν ἕλκεσιν, αἱμοῤῥαγίη. </p>  

### §7.22  

<p>22. Ἐπὶ ὀδύνῃ πολυχρονίῳ τῶν περὶ τὴν κοιλίην, ἐκπύησις. </p>  

### §7.23  

<p>23. Ἐπὶ ἀκρήτῳ ὑποχωρήσει, δυσεντερίη. </p>  

### §7.24  

<p>24. Ἐπὶ ὀστέου διακοπῇ, παραφροσύνη, ἢν κενεὸν λάβῃ. </p>  

### §7.25  

<p>25. Ἐκ φαρμακοποσίης σπασμὸς, θανατῶδες. </p>  

### §7.26  

<p>26. Ἐπὶ ὀδύνῃ ἰσχυρῇ τῶν περὶ τὴν κοιλίην, ἀκρωτηρίων <lb/>ψύξις, κακόν.
                        </p>  

### §7.27  

<p>27. Ἐν γαστρὶ ἐχούσῃ τεινεσμὸς ἐπιγενόμενος ἐκτρῶσαι ποιέει. </p>  

### §7.28  

<p>28. Ὅ τι ἂν ὀστέον, ἢ χόνδρος, ἢ νεῦρον ἀποκοπῇ ἐν τῷ <lb/>σώματι, οὔτε
                            αὔξεται, οὔτε συμφύεται. </p>  

### §7.29  

<p>29. Ἢν ὑπὸ λευκοῦ φλέγματος ἐχομένῳ διάῤῥοια ἐπιγένηται <lb/>ἰσχυρὴ, λύει
                            τὴν νοῦσον. </p>  

### §7.30  

<p>30. Ὁκόσοισιν ἀφρώδεα τὰ διαχωρήματα ἐν τῇσι διαῤῥοίῃσι, <lb/>τουτέοισιν
                            ἀπὸ τῆς κεφαλῆς ταῦτα ἀποκαταῤῥέει. </p>  

### §7.31  

<p>31. Ὁκόσοισι πυρέσσουσιν ἐν τοῖσιν οὔροισι κριμνώδεες αἱ <lb/>ὑποστάσιες
                            γίνονται, μακρὴν τὴν ἀῤῥωστίην σημαίνουσιν. </p>  

### §7.32  

<p>32. ὁκόσοισι δὲ χολώδεες αἱ ὑποστάσιες, ἄνωθεν δὲ λεπταὶ, <lb/>ὀξείην τὴν
                            ἀῤῥωστίην σημαίνουσιν. </p>  

### §7.33  

<p>33. Ὁκόσοισι δὲ διεστηκότα τὰ οὖρα γίνεται, τουτέοισι ταραχὴ <lb/>ἰσχυρὴ
                            ἐν τῷ σώματί ἐστιν. </p>  

### §7.34  

<p>34. Ὁκόσοισι δὲ ἐπὶ τοῖσιν οὔροισιν ἐφίστανται πομφόλυγες, <lb/>νεφριτικὰ
                            σημαίνουσι, καὶ μακρὴν τὴν ἀῤῥωστίην ἔσεσθαι. </p>  

### §7.35  

<p>35. Ὁκόσοισι δὲ λιπαρὴ ἡ ἐπίστασις καὶ ἀθρόη, τουτέοισι νεφριτικὰ
                            <lb/>καὶ ὀξέα σημαίνει. </p>  

### §7.36  

<p>36. Ὁκόσοισι δὲ νεφριτικοῖσιν ἐοῦσι τὰ προειρημένα συμβαίνει <lb/>σημήϊα,
                            πόνοι τε ὀξέες περὶ τοὺς μύας τοὺς ῥαχιαίους γίνονται, ἢν <lb/>μὲν περὶ
                            τοὺς ἔξω τόπους γίνωνται, ἀπόστημα προσδέχου ἐσόμενον <lb/>ἔξω· ἢν δὲ
                            μᾶλλον οἱ πόνοι πρὸς τοὺς ἔσω τόπους γίνωνται, καὶ <lb/>τὸ ἀπόστημα
                            προσδέχου ἐσόμενον μᾶλλον ἔσω. </p>  

### §7.37  

<p>37. Ὁκόσοι αἷμα ἐμέουσιν, ἢν μὲν ἄνευ πυρετοῦ, σωτήριον· <pb n="588"/> ἢν
                            δὲ ξὺν πυρετῷ, κακόν· θεραπεύειν δὲ τοῖσι ψυκτικοῖσι καὶ <lb/>τοῖσι
                            στυπτικοῖσιν. </p>  

### §7.38  

<p>38. Κατάῤῥοοι οἱ ἐς τὴν ἄνω κοιλίην ἐκπυέονται ἐν ἡμέρησιν <lb/>εἴκοσιν.
                        </p>  

### §7.39  

<p>39. Ἢν οὐρέῃ αἷμα καὶ θρόμβους, καὶ στραγγουρίη ἔχῃ, καὶ <lb/>ὀδύνη
                            ἐμπίπτῃ ἐς τὸν περίνεον καὶ τὸν κτένα, τὰ περὶ τὴν κύστιν <lb/>νοσέειν
                            σημαίνει. </p>  

### §7.40  

<p>40. Ἢν ἡ γλῶσσα ἐξαίφνης ἀκρατὴς γένηται, ἢ ἀπόπληκτόν <lb/>τι τοῦ
                            σώματος, μελαγχολικὸν τὸ τοιοῦτο γίνεται. </p>  

### §7.41  

<p>41. Ἢν, ὑπερκαθαιρομένων τῶν πρεσβυτέρων, λὺγξ ἐπιγένηται, <lb/>οὐκ
                            ἀγαθόν. </p>  

### §7.42  

<p>42. Ἢν πυρετὸς μὴ ἀπὸ χολῆς ἔχῃ, ὕδατος πολλοῦ καὶ θερμοῦ
                            <lb/>καταχεομένου κατὰ τῆς κεφαλῆς, λύσις τοῦ πυρετοῦ γίνεται. </p>  

### §7.43  

<p>43. Γυνὴ ἀμφιδέξιος οὐ γίνεται. </p>  

### §7.44  

<p>44. Ὁκόσοι ἔμπυοι καίονται ἢ τέμνονται, ἢν μὲν τὸ πῦον <lb/>καθαρὸν ῥυῇ
                            καὶ λευκὸν, περιγίνονται· ἢν δὲ ὕφαιμον καὶ <lb/>βορβορῶδες καὶ δυσῶδες,
                            ἀπόλλυνται </p>  

### §7.45  

<p>45. Ὁκόσοι τὸ ἧπαρ διάπυον καίονται ἢ τέμνονται, ἢν μὲν τὸ <lb/>πῦον
                            καθαρὸν ῥυῇ καὶ λευκὸν, περιγίγνονται (ἐν χιτῶνι γὰρ τὸ <lb/>πῦον
                            τουτέοισίν ἐστιν)· ἢν δὲ οἷον ἀμόργη ῥυῇ, ἀπόλλυνται. </p>  

### §7.46  

<p>46. Ὀδύνας ὀφθαλμῶν, ἄκρητον ποτίσας καὶ λούσας πολλῷ <lb/>θερμῷ,
                            φλεβοτόμει. </p>  

### §7.47  

<p>47. Ὑδρωπιῶντα ἢν βὴξ ἔχῃ, ἀνέλπιστός ἐστιν. </p>  

### §7.48  

<p>48. Στραγγουρίην καὶ δυσουρίην θώρηξις καὶ φλεβοτομίη λύει· <lb/>τάμνειν
                            δὲ τὰς ἔσω. </p>  

### §7.49  

<p>49. Ὑπὸ κυνάγχης ἐχομένῳ οἴδημα καὶ ἐρύθημα ἐν τῷ στήθει
                            <lb/>ἐπιγενόμενον, ἀγαθόν· ἔξω γὰρ τρέπεται τὸ νούσημα. </p>  

### §7.50  

<p>50. Ὁκόσοισιν ἂν σφακελισθῇ ὑ ἐγκέφαλος, ἐν τρισὶν ἡμέρῃσιν
                            <lb/>ἀπόλλυνται· ἢν δὲ ταύτας διαφύγωσιν, ὑγιέες γίνονται. </p>  

### §7.51  

<p>51. Πταρμὸς γίνεται ἐκ τῆς κεφαλῆς, διαθερμαινομένου τοῦ <lb/>ἐγκεφάλου,
                            ἢ διυγραινομένου τοῦ ἐν τῇ κεφαλῇ κενεοῦ· ὑπερχέεται <lb/>οὖν ὁ ἀὴρ ὁ
                            ἐνεὼν, ψοφέει δὲ, ὅτι διὰ στενοῦ ἡ διέξοδος <lb/>αὐτοῦ ἐστιν. </p>  

### §7.52  

<p>52. Ὁκόσοι ἧπαρ περιωδυνέουσι, τουτέοισι πυρετὸς ἐπιγενόμενος <lb/>λύει
                            τὴν ὀδύνην. </p>  

### §7.53  

<p>53. Ὁκόσοισι ξυμφέρει αἷμα ἀφαιρέεσθαι ἀπὸ τῶν φλεβῶν, <lb/>τουτέοισι
                            ξυμφέρει ἦρος φλεβοτομέεσθαι. </p>  

### §7.54  

<p>54. Ὁκόσοισι μεταξὺ τῶν φρενῶν καὶ τῆς γαστρὸς φλέγμα <lb/>ἀποκλείεται,
                            καὶ ὀδύνην παρέχει, οὐκ ἔχον διέξοδον ἐς οὐδετέρην <lb/>τῶν κοιλιῶν,
                            τουτέοισι, κατὰ τὰς φλέβασ ἐς τὴν κύστιν τραπέντος <lb/>τοῦ φλέγματος,
                            λύσις γίνεται τῆς νούσου. </p>  

### §7.55  

<p>55. Ὁκόσοισι δ᾿ ἂν τὸ ἧπαρ ὕδατος πλησθὲν ἐς τὸ ἐπίπλοον <lb/>ῥαγῇ,
                            τουτέοισιν ἡ κοιλίη ὕδατος ἐμπίπλαται, καὶ ἀποθνήσκουσιν. </p>  

### §7.56  

<p>56. Ἀλύκη, χάσμη, φρίκη, οἶνος ἴσος ἴσῳ πινόμενος λύει. </p>  

### §7.57  

<p>57. Ὁκόσοισιν ἐν τῇ οὐρήθρῃ φύματα γίνεται, τουτέοισι, διαπυήσαντος
                            <lb/>καὶ ἐκραγέντος, λύεται ὁ πόνος </p>  

### §7.58  

<p>58. Ὁκόσοισιν ἂν ὁ ἐγκέφαλος σεισθῇ ὑπό τινος προφάσιος, <lb/>ἀνάγκη
                            ἀφώνους γίνεσθαι παραχρῆμα. </p>  

### §7.60  

<p>60. Τοῖσι σώμασι τοῖσιν ὑγρὰς τὰς σάρκας ἔχουσι δεῖ λιμὸν <lb/>ἐμποιέειν·
                            λιμὸς γὰρ ξηραίνει τὰ σώυατα. </p>  

### §7.59a  

<p>59. Ἢν ὑπὸ πυρετοῦ ἐχομένῳ, οἰδήματος μὴ ἐόντος ἐν τῇ <lb/>φάρυγγι, πνὶξ
                            ἐξαίφνης ἐπιγένηται, καὶ καταπίνειν μὴ δύνηται, <lb/>ἀλλ᾿ ἢ μόλις,
                            θανάσιμον. </p>  

### §7.59b  

<p>59 bis. Ἢνὑπὸ πυρετοῦ ἐχομένῳ ὁ τράχηλος ἐπιστραφῇ, καὶ καταπίνειν
                            <lb/>μὴ δύνηται, οἰδήματος μὴ ἐόντος ἐν τῷ τραχήλῳ, θανάσιμον. </p>  

### §7.61  

<p>61. Ὅκου ἂν ἐν ὅλῳ τῷ σώματι μεταβολαὶ, καὶ τὸ σῶμα <lb/>καταψύχηται, καὶ
                            πάλιν θερμαίνηται, ἢ χρῶμα ἕτερον ἐξ ἑτέρου <lb/>μεταβάλλῃ, μῆκος νούσου
                            σημαίνει. </p>  

### §7.62  

<p>62. Ἱδρὼς πουλὺς, θερμὸς ἢ ψυχρὸς, ῥέων αἰεὶ, σημαίνει <lb/>ἔχειν
                            πλησμονὴν ὑγροῦ· ἀπάγειν οὖν χρὴ τῷ μὲν ἰσχυρῷ <lb/>ἄνωθεν, τῷ δὲ
                            ἀσθενεῖ κάτωθεν. </p>  

### §7.63  

<p>63. Οἱ πυρετοὶ οἱ μὴ διαλείποντες, ἢν ἰσχυρότεροι διὰ <lb/>τρίτης
                            γίνωνται, ἐπικίνδυνοι· ὅτῳ δ᾿ ἂν τρόπῳ διαλείπωσι, σημαίνει <lb/>ὅτι
                            ἀκίνδυνοι. </p>  

### §7.64  

<p>64. Ὁκόσοισι πυρετοὶ μακροὶ, τουτέοισιν ἢ φύματα, ἢ ἐς τὰ <lb/>ἄρθρα
                            πόνοι ἐγγίνονται. </p>  

### §7.65  

<p>65. Ὁκόσοισι φύματα ἢ ἐς τὰ ἄρθρα πόνοι ἐκ πυρετῶν γίνονται, <lb/>οὗτοι
                            σιτίοισι πλείοσι χρέονται. </p>  

### §7.66  

<p>66. Ἤν τις πυρέσσοντι τροφὴν διδῷ, ἣν ὑγιεῖ, τῷ μὲν ὑγιαίνοντι
                            <lb/>ἰσχὺς, τῷ δὲ κάμνοντι νοῦσος. </p>  

### §7.67  

<p>67. Τὰ διὰ τῆς κύστιος διαχωρέοντα ὁρῇν δεῖ, εἰ οἷα τοῖς <pb n="600"/>
                            ὑγιαίνουσιν ὑποχωρέεται· τὰ ἥκιστα οὖν ὅμοια τουτέοισι, ταῦτα
                            <lb/>νοσωδέστερα, τὰ δ᾿ ὅμοια τοῖσιν ὑγιαίνουσιν, ἥκιστα νοσερά. </p>  

### §7.68  

<p>68. Καὶ οἷσι τὰ ὑποχωρήματα, ἢν ἐάσῃς στῆναι καὶ μὴ κινήσῃς,
                            <lb/>ὑφίσταται οἱονεὶ ξύσματα, τουτέοισι ξυμφέρει ὑποκαθῆραι <lb/>τὴν
                            κοιλίην· ἢν δὲ μὴ καθαρὴν ποιήσας διδῷς τὰ ῥοφήματα, <lb/>ὁκόσῳ ἂν πλείω
                            διδῷς, μᾶλλον βλάψεις. </p>  

### §7.69  

<p>69. Ὁκόσοισιν ἂν κάτω ὠμὰ διαχωρέῃ, ἀπὸ χολῆς μελαίνης <lb/>ἐστὶν, ἢν
                            πλείονα, πλείονος, ἢν ἐλάσσονα, ἐλάσσονος. </p>  

### §7.70  

<p>70. Αἱ ἀποχρέμψιες αἱ ἐν τοῖσι πυρετοῖσι τοῖσι μὴ διαλείπουσι,
                            <lb/>πελιδναὶ καὶ αἱματώδεες καὶ δυσώδεες, πᾶσαι κακαί· ἀποχωρέουσαι
                            <lb/>δὲ καλῶς, ἀγαθαὶ, καὶ κατὰ κοιλίην καὶ κύστιν· καὶ <lb/>ὅκου ἄν τι
                            ἀποχωρέον στῇ μὴ κεκαθαρμένῳ, κακόν. </p>  

### §7.71  

<p>71. Τὰ σώματα χρὴ, ὅκου τις βούλεται καθαίρεσθαι, εὔροα <lb/>ποιέειν· κἢν
                            μὲν ἄνω βούλῃ εὔροα ποιέειν, στῆσαι τὴν κοιλίην· ἢν <lb/>δὲ κάτω εὔροα
                            ποιέειν, ὑγρῆναι τὴν κοιλίην. </p>  

### §7.72  

<p>72. Ὕπνος, ἀγρυπνίη, ἀμφότερα μᾶλλον τοῦ μετρίου γινόμενα, <lb/>νοῦσος.
                        </p>  

### §7.73  

<p>73. Ἐν τοῖσι μὴ διαλείπουσι πυρετοῖσιν, ἢν τὰ μὲν ἔξω <lb/>ψυχρὰ ᾖ, τὰ δὲ
                            ἔσω καίηται, καὶ πυρετὸς ἔχῃ, θανάσιμον. </p>  

### §7.74  

<p>74. Ἐν μὴ διαλείποντι πυρετῷ, ἢν χεῖλος, ἢ ῥὶς, ἢ ὀφθαλμὸς
                            <lb/>διαστραφῇ, ἢν μὴ βλέπῃ, ἢν μὴ ἀκούῃ, ἤδη ἀσθενὴς ἐὼν, ὅ τι <lb/>ἂν
                            ᾖ τουτέων τῶν σημείων, θανάσιμον. </p>  

### §7.75  

<p>75. Ἐπὶ λευκῷ φλέγματι ὕδρωψ ἐπιγίνεται. </p>  

### §7.76  

<p>76. Ἐπὶ διαῤῥοίῃ δυσεντερίη. </p>  

### §7.77  

<p>77. Ἐπὶ δυσεντερίη λειεντερίη. </p>  

### §7.78  

<p>78. Ἐπὶ σφακέλῳ ἀπόστασις ὀστέου. </p>  

### §7.79  

<p>79. et 80. Ἐπὶ αἵματος ἐμέτῳ φθορὴ, καὶ πύου κάθαρσις <lb/>ἄνω· ἐπὶ φθορῇ
                            ῥεῦμα ἐκ τῆς κεφαλῆς· ἐπὶ ῥεύματι διάῤῥοια· ἐπὶ <lb/>διαῤῥοίῃ σχέσις τῆς
                            ἄνω καθάρσιος· ἐπὶ τῇ σχέσει θάνατος. </p>  

### §7.81  

<p>81. Ὁκοῖα καὶ ἐν τοῖσι κατὰ τὴν κύστιν, καὶ τοῖσι κατὰ τὴν <lb/>κοιλίην
                            ὑποχωρήμασι, καὶ ἐν τοῖσι κατὰ τὰς σάρκας, καὶ ἤν που <pb n="606"/> ἄλλῃ
                            τῆς φύσιος ἐκβαίνῃ τὸ σῶμα, ἢν ὀλίγον, ὀλίγη· ἡ νοῦσος γίνεται, <lb/>ἢν
                            πουλὺ, πολλὴ, ἢν πάνυ πουλὺ, θανάσιμον τὸ τοιοῦτον. </p>  

### §7.82  

<p>82. Ὁκόσοι ὑπὲρ τὰ τεσσαράκοντα ἔτεα φρενιτικοὶ γίνονται, <lb/>οὐ πάνυ τι
                            ὑγιάζονται· ἧσσον γὰρ κινδυνεύουσιν, οἷσιν ἂν οἰκείη <lb/>τῆς φύσιος καὶ
                            τῆς ἡλικίης ἡ νοῦσος ᾖ. </p>  

### §7.83  

<p>83. Ὁκόσοισιν ἐν τῇσιν ἀῤῥωστίῃσιν οἱ ὀφθαλμοὶ κατὰ προαίρεσιν
                            <lb/>δακρύουσιν, ἀγαθόν· ὁκόσοισι δὲ ἄνευ προαιρέσιος, κακόν. </p>  

### §7.84  

<p>84. Ὁκόσοισιν ἐν τοῖσι πυρετοῖσι τεταρταίοισιν ἐοῦσιν αἷμα ἐκ <lb/>τῶν
                            ῥινῶν ῥυῇ, πονηρόν. </p>  

### §7.85  

<p>85. Ἱδρῶτες ἐπικίνδυνοι ἐν τῇσι κρισίμοισιν ἡμέρῃσι μὴ γινόμενοι,
                            <lb/>σφοδροί τε καὶ ταχέως ὠθούμενοι ἐκ τοῦ μετώπου, ὥσπερ σταλαγμοὶ
                            <lb/>καὶ κρουνοὶ, καὶ ψυχροὶ σφόδρα καὶ πολλοί· ἀνάγκη <lb/>γὰρ τὸν
                            τοιοῦτον ἱδρῶτα πορεύεσθαι μετὰ βίης, καὶ πόνου ὑπερβολῆς, <lb/>καὶ
                            ἐκθλίψιος πολυχρονίου. </p>  

### §7.86  

<p>86. Ἐπὶ χρονίῳ νουσήματι κοιλίης καταφορὴ, κακόν. </p>  

### §7.87  

<p>87. Ὁκόσα φάρμακα οὐκ ἰῆται, σίδηρος ἰῆται· ὅσα σίδηρος <lb/>οὐκ ἰῆται,
                            πῦρ ἰῆται· ὅσα δὲ πῦρ οὐκ ἰῆται, ταῦτα χρὴ νομίζειν ἀνίατα. </p>  

