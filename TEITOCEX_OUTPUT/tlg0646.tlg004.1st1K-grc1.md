---
title: "Epistula ad Diognetum"
subtitle: |
	An Open Greek and Latin Edition \ 
author: "Pseudo-Justinus Martyr"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions  

Editor-in-Chief, Perseus Digital Library: Gregory R. Crane  
 Project Manager (University of Leipzig): Matt Munson  
 Project Assistant (University of Leipzig): Annette Gessner  
 Lead Developer (University of Leipzig): Thibault Clérice  
 Technical Advisor: Bruce Robertson  

# Epistula ad Diognetum  

## §1  

### §1.1  

<p>
Ἐπειδὴ ὁρῶ, κράτιστε Διόγνητε, ὑπερεσπουδακότα
σε τὴν θεοσέβειαν τῶν Χριστιανῶν
μαθεῖν καὶ πάνυ σαφῶς καὶ ἐπιμελῶς πυνθανόμενον
περὶ αὐτῶν, τίνι τε θεῷ πεποιθότες καὶ πῶς
θρησκεύοντες αὐτὸν τόν τε κόσμον ὑπερορῶσι
πάντες καὶ θανάτου καταφρονοῦσι καὶ οὔτε τοὺς
νομιζομένους ὑπὸ τῶν Ἑλλήνων θεοὺς λογίζονται
οὔτε τὴν Ἰουδαίων δεισιδαιμονίαν φυλάσσουσι,
καὶ τίνα τὴν φιλοστοργίαν ἔχουσι πρὸς ἀλλήλους,
καὶ τί δή ποτε καινὸν τοῦτο γένος ἢ ἐπιτήδευμα
εἰσῆλθεν εἰς τὸν βίον νῦν καὶ οὐ πρότερον: ἀποδέχομαί
γε τῆς προθυμίας σε ταύτης καὶ παρὰ τοῦ
θεοῦ, τοῦ καὶ τὸ λέγειν καὶ τὸ ἀκούειν ἡμῖν χορηγοῦντος,
αἰτοῦμαι δοθῆναι ἐμοὶ μὲν εἰπεῖν οὕτως,
ὡς μάλιστα ἂν ἀκούσαντά σε βελτίω γενέσθαι,
σοί τε οὕτως ἀκοῦσαι, ὡς μὴ λυπηθῆναι τὸν εἰπόντα.
</p>  

## §2  

### §2.1  

<p>
 Ἄγε δή, καθάρας σεαυτὸν ἀπὸ πάντων τῶν
προκατεχόντων σου τὴν διάνοιαν λογισμῶν καὶ τὴν
ἀπατῶσάν σε συνήθειαν ἀποσκευασάμενος καὶ
<pb xml:id="p.352"/>
γενόμενος ὥσπερ ἐξ ἀρχῆς καινὸς ἄνθρωπος, ὡς ἂν
καὶ λόγου καινοῦ, καθάπερ καὶ αὐτὸς ὡμολόγησας,
ἀκροατὴς ἐσόμενος: ἴδε μὴ μόνον τοῖς ὀφθαλμοῖς,
ἀλλὰ καὶ τῇ φρονήσει, τίνος ὑποστάσεως ἢ τίνος
εἴδους τυγχάνουσιν, οὓς ἐρεῖτε καὶ νομίζετε θεούς.
</p>  

### §2.2  

<p> οὐχ ὁ μέν τις λίθος ἐστίν, ὅμοιος τῷ πατουμένῳ,
ὁ δ̓ ἐστὶ χαλκός, οὐ κρείσσων τῶν εἰς τὴν χρῆσιν
ἡμῖν κεχαλκευμένων σκευῶν, ὁ δὲ ξύλον, ἤδη καὶ
σεσηπός, ὁ δὲ ἄργυρος, χρῄζων ἀνθρώπου τοῦ
φυλάξαντος, ἵνα μὴ κλαπῇ, ὁ δὲ σίδηρος, ὑπὸ ἰοῦ
διεφθαρμένος, ὁ δὲ ὄστρακον, οὐδὲν τοῦ κατεσκευασμένου
πρὸς τὴν ἀτιμοτάτην ὑπηρεσίαν εὐπρεπέστερον;
</p>  

### §2.3  

<p> οὐ φθαρτῆς ὕλης ταῦτα πάντα; οὐχ ὑπὸ
σιδήρου καὶ πυρὸς κεχαλκευμένα; οὐχ ὃ μὲν
αὐτῶν λιθοξόος, ὃ δὲ χαλκεύς, ὃ δὲ ἀργυροκόπος,
ὃ δὲ κεραμεὺς ἔπλασεν; οὐ πρὶν ἢ ταῖς τέχναις
τούτων εἰς τὴν μορφὴν τούτων ἐκτυπωθῆναι, ἦν
ἕκαστον αὐτῶν ἑκάστῳ, ἔτι καὶ νῦν, μεταμεμορφωμένον;
οὐ τὰ νῦν ἐκ τῆς αὐτῆς ὕλης ὄντα σκεύη
γένοιτ̓ ἄν, εἰ τύχοι τῶν αὐτῶν τεχνιτῶν, ὅμοια τοιούτοις;
</p>  

### §2.4  

<p> οὐ ταῦτα πάλιν, τὰ νῦν ὑφ̓ ὑμῶν προσκυνούμενα,
δύναιτ̓ ἂν ὑπὸ ἀνθρώπων σκεύη ὅμοια
γενέσθαι τοῖς λοιποῖς; οὐ κωφὰ πάντα; οὐ τυφλά;
οὐκ ἄψυχα; οὐκ ἀναίσθητα; οὐκ ἀκίνητα; οὐ
πάντα σηπόμενα; οὐ πάντα φθειρόμενα; </p>  

### §2.5  

<p> ταῦτα
θεοὺς καλεῖτε; τούτοις δουλεύετε; τούτοις προσκυνεῖτε,
τέλεον δ̓ αὐτοῖς ἐξομοιοῦσθε. </p>  

### §2.6  

<p> διὰ
<pb xml:id="p.354"/>
τοῦτο μισεῖτε Χριστιανούς, ὅτι τούτους οὐχ
ἡγοῦνται θεούς; </p>  

### §2.7  

<p> ὑμεῖς γὰρ αἰνεῖν νομίζοντες
καὶ οἰόμενοι, οὐ πολὺ πλέον αὐτῶν καταφρονεῖτε;
οὐ πολὺ μᾶλλον αὐτοὺς χλευάζετε καὶ ὑβρίζετε,
τοὺς μὲν λιθίνους καὶ ὀστρακίνους σέβοντες
ἀφυλάκτους, τοὺς δὲ ἀργυρέους καὶ χρυσοῦς ἐγκλείοντες
ταῖς νυξὶ καὶ ταῖς ἡμέραις φύλακας παρακαθιστάντες,
ἵνα μὴ κλαπῶσιν; </p>  

### §2.8  

<p> αἷς δὲ δοκεῖτε
τιμαῖς προσφέρειν, εἰ μὲν αἰσθάνονται, κολάζετε
μᾶλλον αὐτούς: εἰ δὲ ἀναισθητοῦσιν, ἐλέγχοντες
αἵματι καὶ κνίσαις αὐτοὺς θρησκεύετε. </p>  

### §2.9  

<p> ταῦθ̓
ὑμῶν τις ὑπομεινάτω, ταῦτα ἀνασχέσθω τις
ἑαυτῷ γενέσθαι. ἀλλὰ ἄνθρωπος μὲν οὐδὲ εἷς
ταύτης τῆς κολάσεως ἑκὼν ἀνέξεται, αἴσθησιν
γὰρ ἔχει καὶ λογισμόν: ὁ δὲ λίθος ἀνέχεται,
ἀναισθητεῖ γάρ. οὐκ οὖν τὴν αἴσθησιν αὐτοῦ
ἐλέγχετε; </p>  

### §2.10  

<p> περὶ μὲν οὖν τοῦ μὴ δεδουλῶσθαι
Χριστιανοὺς τοιούτοις θεοῖς πολλὰ μὲν ἂν καὶ
ἄλλα εἰπεῖν ἔχοιμι: εἰ δέ τινι μὴ δοκοίη κἂν
ταῦτα ἱκανά, περισσὸν ἡγοῦμαι καὶ τὸ πλείω λέγειν.
</p>  

## §3  

### §3.1  

<p>
 Ἑξῆς δὲ περὶ τοῦ μὴ κατὰ τὰ αὐτὰ Ἰουδαίοις
θεοσεβεῖν αὐτοὺς οἶμαί σε μάλιστα ποθεῖν ἀκοῦσαι.
</p>  

### §3.2  

<p> Ἰουδαῖοι τοίνυν, εἰ μὲν ἀπέχονται ταύτης
τῆς προειρημένης λατρείας, καλῶς θεὸν ἕνα
τῶν πάντων σέβειν καὶ δεσπότην ἀξιοῦσι φρονεῖν:
εἰ δὲ τοῖς προειρημένοις ὁμοιοτρόπως τὴν θρησκείαν
προσάγουσιν αὐτῷ ταύτην, διαμαρτάνουσιν.
</p>  

### §3.3  

<p> ἃ γὰρ τοῖς ἀναισθήτοις καὶ κωφοῖς
<pb xml:id="p.356"/>
προσφέροντες οἱ Ἕλληνες ἀφροσύνης δεῖγμα
παρέχουσι, ταῦθ̓ οὗτοι καθάπερ προσδεομένῳ
τῷ θεῷ λογιζόμενοι παρέχειν μωρίαν εἰκὸς μᾶλλον
<note>
                     <bibl>Exod. 20. 11; Ps. 146, 6; Acts 14, 15</bibl>
                  </note> ἡγοῖντ̓ ἄν, οὐ θεοσέβειαν. </p>  

### §3.4  

<p> ὁ γὰρ ποιήσας
τὸν οὐρανὸν καὶ τὴν γῆν καὶ πάντα τὰ ἐν αὐτοῖς
καὶ πᾶσιν ἡμῖν χορηγῶν, ὧν προσδεόμεθα, οὐδενὸς
ἂν αὐτὸς προσδέοιτο τούτων ὧν τοῖς οἰομένοις
διδόναι παρέχει αὐτός. </p>  

### §3.5  

<p> οἱ δέ γε θυσίας αὐτῷ δἰ
αἵματος καὶ κνίσης καὶ ὁλοκαυτωμάτων ἐπιτελεῖν
οἰόμενοι καὶ ταύταις ταῖς τιμαῖς αὐτὸν γεραίρειν,
οὐδέν μοι δοκοῦσι διαφέρειν τῶν εἰς τὰ κωφὰ τὴν
αὐτὴν ἐνδεικνυμένων φιλοτιμίαν: τῶν μὲν μὴ
δυναμένοις τῆς τιμῆς μεταλαμβάνειν, τῶν δὲ
δοκούντων παρέχειν τῷ μηδενὸς προσδεομένῳ.
</p>  

## §4  

### §4.1  

<p>
 Ἀλλὰ μὴν τό γε περὶ τὰς βρώσεις αὐτῶν
ψοφοδεὲς καὶ τὴν περὶ τὰ σάββατα δεισιδαιμονίαν
καὶ τὴν τῆς περιτομῆς ἀλαζονείαν καὶ τὴν
τῆς νηστείας καὶ νουμηνίας εἰρωνείαν, καταγέλαστα
καὶ οὐδενὸς ἄξια λόγου, οὐ νομίζω σε
χρῄζειν παῤ ἐμοῦ μαθεῖν. </p>  

### §4.2  

<p> τό τε γὰρ τῶν ὑπὸ
τοῦ θεοῦ κτισθέντων εἰς χρῆσιν ἀνθρώπων ἃ μὲν
ὡς καλῶς κτισθέντα παραδέχεσθαι, ἃ δ̓ ὡς
ἄχρηστα καὶ περισσὰ παραιτεῖσθαι, πῶς οὐκ
ἀθέμιστον; </p>  

### §4.3  

<p> τὸ δὲ καταψεύδεσθαι θεοῦ ὡς
κωλύοντος ἐν τῇ τῶν σαββάτων ἡμέρᾳ καλόν τι
ποιεῖν, πῶς οὐκ ἀσεβές; </p>  

### §4.4  

<p> τὸ δὲ καὶ τὴν μείωσιν
τῆς σαρκὸς μαρτύριον ἐκλογῆς ἀλαζονεύεσθαι ὡς
<pb xml:id="p.358"/>
διὰ τοῦτο ἐξαιρέτως ἠγαπημένους ὑπὸ θεοῦ, πῶς
οὐ χλεύης ἄξιον; </p>  

### §4.5  

<p> τὸ δὲ παρεδρεύοντας αὐτοὺς
ἄστροις καὶ σελήνῃ τὴν παρατήρησιν τῶν μηνῶν
καὶ τῶν ἡμερῶν ποιεῖσθαι καὶ τὰς οἰκονομίας θεοῦ
καὶ τὰς τῶν καιρῶν ἀλλαγὰς καταδιαιρεῖν πρὸς
τὰς αὐτῶν ὁρμάς, ἃς μὲν εἰς ἑορτάς, ἃς δὲ εἰς
πένθη: τίς ἂν θεοσεβείας καὶ οὐκ ἀφροσύνης
πολὺ πλέον ἡγήσαιτο δεῖγμα; </p>  

### §4.6  

<p> τῆς μὲν οὖν
κοινῆς εἰκαιότητος καὶ ἀπάτης καὶ τῆς Ἰουδαίων
πολυπραγμοσύνης καὶ ἀλαζονείας ὡς ὀρθῶς ἀπέχονται
Χριστιανοί, ἀρκούντως σε νομίζω μεμαθηκέναι:
τὸ δὲ τῆς ἰδίας αὐτῶν θεοσεβείας μυστήριον
μὴ προσδοκήσῃς δύνασθαι παρὰ ἀνθρώπου μαθεῖν.
</p>  

## §5  

### §5.1  

<p>Χριστιανοὶ γὰρ οὔτε γῇ οὔτε φωνῇ οὔτε ἔθεσι
διακεκριμένοι τῶν λοιπῶν εἰσιν ἀνθρώπων. </p>  

### §5.2  

<p> οὔτε
γάρ που πόλεις ἰδίας κατοικοῦσιν οὔτε διαλέκτῳ
τινὶ παρηλλαγμένῃ χρῶνται οὔτε βίον παράσημον
ἀσκοῦσιν. </p>  

### §5.3  

<p> οὐ μὴν ἐπινοίᾳ τινὶ καὶ φροντίδι
πολυπραγμόνων ἀνθρώπων μάθημα τοῦτ̓ αὐτοῖς
ἐστιν εὑρημένον, οὐδὲ δόγματος ἀνθρωπίνου προεστᾶσιν,
ὥσπερ ἔνιοι. </p>  

### §5.4  

<p> κατοικοῦντες δὲ πόλεις
ἑλληνίδας τε καὶ βαρβάρους, ὡς ἕκαστος ἐκληρώθη,
καὶ τοῖς ἐγχωρίοις ἔθεσιν ἀκολουθοῦντες
ἔν τε ἐσθῆτι καὶ διαίτῃ καὶ τῷ λοιπῷ βίῳ θαυμαστὴν
καὶ ὁμολογουμένως παράδοξον ἐνδείκνυνται
τὴν κατάστασιν τῆς ἑαυτῶν πολιτείας. </p>  

### §5.5  

<p> πατρίδας
οἰκοῦσιν ἰδίας, ἀλλ̓ ὡς πάροικοι: μετέχουσι
<pb xml:id="p.360"/>
πάντων ὡς πολῖται, καὶ πάνθ̓ ὑπομένουσιν ὡς
ξένοι: πᾶσα ξένη πατρίς ἐστιν αὐτῶν, καὶ πᾶσα
πατρὶς ξένη. </p>  

### §5.6  

<p> γαμοῦσιν ὡς πάντες, τεκνογονοῦσιν:
ἀλλ̓ οὐ ῥίπτουσι τὰ γεννώμενα. </p>  

### §5.7  

<p> τράπεζαν
<note>
                     <bibl>II Cor. 10, 3; Rom. 8, 12. 13</bibl>
                  </note> κοινὴν παρατίθενται, ἀλλ̓ οὐ κοίτην. </p>  

### §5.8  

<p> ἐν
σαρκὶ τυγχάνουσιν, ἀλλ̓ οὐ κατὰ σάρκα ζῶσιν.
<note>
                     <bibl>Philipp. 3, 18-20</bibl>
                  </note>
               </p>  

### §5.9  

<p> ἐπὶ γῆς διατρίβουσιν, ἀλλ̓ ἐν οὐρανῷ πολιτεύονται.
</p>  

### §5.10  

<p> πείθονται τοῖς ὡρισμένοις νόμοις,
καὶ τοῖς ἰδίοις βίοις νικῶσι τοὺς νόμους. </p>  

### §5.11  

<p> ἀγαπῶσι
πάντας, καὶ ὑπὸ πάντων διώκονται.
<note>
                     <bibl>II Cor. 6, 9</bibl>
                  </note>
               </p>  

### §5.12  

<p> ἀγνοοῦνται, καὶ κατακρίνονται: θανατοῦνται,
<note>
                     <bibl>II Cor. 6, 10</bibl>
                  </note> καὶ ζωοποιοῦνται. </p>  

### §5.13  

<p> πτωχεύουσι, καὶ πλουτίζουσι
πολλούς: πάντων ὑστεροῦνται, καὶ ἐν πᾶσι
περισσεύουσιν. </p>  

### §5.14  

<p> ἀτιμοῦνται, καὶ ἐν ταῖς
ἀτιμίαις δοξάζονται. βλασφημοῦνται, καὶ δικαιοῦνται.
<note>
                     <bibl>I Cor. 4, 12</bibl>
                  </note>
               </p>  

### §5.15  

<p> λοιδοροῦνται, καὶ εὐλογοῦσιν: ὑβρίζονται,
<note>
                     <bibl>II Cor. 6, 10</bibl>
                  </note> καὶ τιμῶσιν. </p>  

### §5.16  

<p> ἀγαθοποιοῦντες ὡς
κακοὶ κολάζονται: κολαζόμενοι χαίρουσιν ὡς
ζωοποιούμενοι. </p>  

### §5.17  

<p> ὑπὸ Ἰουδαίων ὡς ἀλλόφυλοι
πολεμοῦνται καὶ ὑπὸ Ἑλλήνων διώκονται: καὶ
τὴν αἰτίαν τῆς ἔχθρας εἰπεῖν οἱ μισοῦντες οὐκ ἔχουσιν.
</p>  

## §6  

### §6.1  

<p>
 Ἁπλῶς δ̓ εἰπεῖν, ὅπερ ἐστὶν σώματι ψυχή,
τοῦτ̓ εἰσὶν ἐν κόσμῳ Χριστιανοί. </p>  

### §6.2  

<p> ἔσπαρται
κατὰ πάντων τῶν τοῦ σώματος μελῶν ἡ ψυχή,
καὶ Χριστιανοὶ κατὰ τὰς τοῦ κόσμου πόλεις.
</p>  

### §6.3  

<p> οἰκεῖ μὲν ἐν τῷ σώματι ψυχή, οὐκ ἔστι δὲ ἐκ
<note>
                     <bibl>Jo. 17, 11., 14. 16</bibl>
                  </note> τοῦ σώματος: καὶ Χριστιανοὶ ἐν κόσμῳ οἰκοῦσιν,
<pb xml:id="p.362"/>
οὐκ εἰσὶ δὲ ἐκ τοῦ κόσμου. </p>  

### §6.4  

<p> ἀόρατος ἡ ψυχὴ
ἐν ὁρατῷ φρουρεῖται τῷ σώματι: καὶ Χριστιανοὶ
γινώσκονται μὲν ὄντες ἐν τῷ κόσμῳ, ἀόρατος δὲ
<note>
                     <bibl>Gal. 5, 17</bibl>
                  </note> αὐτῶν ἡ θεοσέβεια μένει. </p>  

### §6.5  

<p> μισεῖ τὴν ψυχὴν ἡ
σὰρξ καὶ πολεμεῖ μηδὲν ἀδικουμένη, διότι ταῖς
ἡδοναῖς κωλύεται χρῆσθαι: μισεῖ καὶ Χριστιανοὺς
ὁ κόσμος μηδὲν ἀδικούμενος, ὅτι ταῖς ἡδοναῖς
<note>
                     <bibl>Jo. 15, 18., 19</bibl>
                  </note> ἀντιτάσσονται. </p>  

### §6.6  

<p> ἡ ψυχὴ τὴν μισοῦσαν ἀγαπᾷ
σάρκα καὶ τὰ μέλη: καὶ Χριστιανοὶ τοὺς μισοῦντας
<note>
                     <bibl>Mt. 5, 44;, Luk. 6, 27</bibl>
                  </note> ἀγαπῶσιν. </p>  

### §6.7  

<p> ἐγκέκλεισται μὲν ἡ ψυχὴ τῷ
σώματι, συνέχει δὲ αὐτὴ τὸ σῶμα: καὶ Χριστιανοὶ
κατέχονται μὲν ὡς ἐν φρουρᾷ τῷ κόσμῳ,
αὐτοὶ δὲ συνέχουσι τὸν κόσμον. </p>  

### §6.8  

<p> ἀθάνατος ἡ
ψυχὴ ἐν θνητῷ σκηνώματι κατοικεῖ: καὶ Χριστιανοὶ
παροικοῦσιν ἐν φθαρτοῖς, τὴν ἐν οὐρανοῖς
ἀφθαρσίαν προσδεχόμενοι. </p>  

### §6.9  

<p> κακουργουμένη
σιτίοις καὶ ποτοῖς ἡ ψυχὴ βελτιοῦται: καὶ
Χριστιανοὶ κολαζόμενοι καθ̓ ἡμέραν πλεονάζουσι
μᾶλλον. </p>  

### §6.10  

<p> εἰς τοσαύτην αὐτοὺς τάξιν ἔθετο ὁ
θεός, ἣν οὐ θεμιτὸν αὐτοῖς παραιτήσασθαι.
</p>  

## §7  

### §7.1  

<p>
 Οὐ γὰρ ἐπιγειον, ὡς ἔφην, εὕρημα τοῦτ̓
αὐτοῖς παρεδόθη, οὐδὲ θνητὴν ἐπίνοιαν φυλάσσειν
οὕτως ἀξιοῦσιν ἐπιμελῶς, οὐδὲ ἀνθρωπίνων οἰκονομίαν
<note>
                     <bibl>I Cor. 9, 17</bibl>
                  </note> μυστηρίων πεπίστευνται. </p>  

### §7.2  

<p> ἀλλ̓ αὐτὸς
ἀληθῶς ὁ παντοκράτωρ καὶ παντοκτίστης καὶ
<pb xml:id="p.364"/>
ἀόρατος θεός, αὐτὸς ἀπ̓ οὐρανῶν τὴν ἀλήθειαν
καὶ τὸν λόγον τὸν ἅγιον καὶ ἀπερινόητον ἀνθρώποις
ἐνίδρυσε καὶ ἐγκατεστήριξε ταῖς καρδίαις
αὐτῶν: οὐ, καθάπερ ἄν τις εἰκάσειεν, ἀνθρώποις
ὑπηρέτην τινὰ πέμψας ἢ ἄγγελον ἢ ἄρχοντα ἤ
τινα τῶν διεπόντων τὰ ἐπίγεια ἤ τινα τῶν
πεπιστευμένων τὰς ἐν οὐρανοῖς διοικήσεις, ἀλλ̓
αὐτὸν τὸν τεχνίτην καὶ δημιουργὸν τῶν ὅλων,
ᾧ τοὺς οὐρανοὺς ἔκτισεν, ᾧ τὴν θάλασσαν
ἰδίοις ἐνέκλεισεν, οὗ τὰ μυστήρια πιστῶς πάντα
φυλάσσει τὰ στοιχεῖα, παῤ οὗ τὰ μέτρα τῶν
τῆς ἡμέρας δρόμων ὁ ἥλιος εἴληφε φυλάσσειν, ᾧ
πειθαρχεῖ σελήνη νυκτὶ φαίνειν κελεύοντι, ᾧ
πειθαρχεῖ τὰ ἄστρα: τῷ τῆς σελήνης ἀκολουθοῦντα
δρόμῳ: ᾧ πάντα διατέτακται καὶ διώρισται
καὶ ὑποτέτακται, οὐρανοὶ καὶ τὰ ἐν οὐρανοῖς,
γῆ καὶ τὰ ἐν τῇ γῇ, θάλασσα καὶ τὰ ἐν τῇ
θαλάσσῃ, πῦρ, ἀήρ, ἄβυσσος, τὰ ἐν ὕψεσι, τὰ ἐν
βάθεσι, τὰ ἐν τῷ μεταξύ: τοῦτον πρὸς αὐτοὺς
ἀπέστειλεν. </p>  

### §7.3  

<p> ἆρά γε, ὡς ἀνθρώπων ἄν τις
λογίσαιτο, ἐπὶ τυραννίδι καὶ φόβῳ καὶ καταπλήξει;
<note>
                     <bibl>Zech. 9, 9</bibl>
                  </note>
               </p>  

### §7.4  

<p> οὐ μὲν οὖν: ἀλλ̓ ἐν ἐπιεικείᾳ καὶ
<note>
                     <bibl>Jo. 3, 17</bibl>
                  </note> πραΰτητι ὡς βασιλεὺς πέμπων υἱὸν βασιλέα
<note>
                     <bibl>Jo. 3, 17</bibl>
                  </note> ἔπεμψεν, ὡς θεὸν ἔπεμψεν, ὡς ἄνθρωπον πρὸς
ἀνθρώπους ἔπεμψεν, ὡς σώζων ἔπεμψεν, ὡς
πείθων, οὐ βιαζόμενος: βία γὰρ οὐ πρόσεστι τῷ
θεῷ. </p>  

### §7.5  

<p> ἔπεμψεν ὡς καλῶν, οὐ διώκων: ἔπεμψεν
<note>
                     <bibl>Malach. 3, 2</bibl>
                  </note> ὡς ἀγαπῶν, οὐ κρίνων. </p>  

### §7.6  

<p> πέμψει γὰρ αὐτὸν
κρίνοντα: καὶ τίς αὐτοῦ τὴν παρουσίαν ὑποστήσεται;
... </p>  

### §7.7  

<p>.. παραβαλλομένους θηρίοις,
<pb xml:id="p.366"/>
ἵνα ἀρνήσωνται τὸν κύριον, καὶ μὴ νικωμένους;
</p>  

### §7.8  

<p> οὐχ ὁρᾷς, ὅσῳ πλείονες κολάζονται, τοσούτῳ
πλεονάζοντας ἄλλους; </p>  

### §7.9  

<p> ταῦτα ἀνθρώπου οὐ
δοκεῖ τὰ ἔργα: ταῦτα δύναμίς ἐστι θεοῦ: ταῦτα
τῆς παρουσίας αὐτοῦ δείγματα.
</p>  

## §8  

### §8.1  

<p>
 Τίς γὰρ ὅλως ἀνθρώπων ἠπίστατο, τί ποτ̓
ἐστὶ θεὸς πρὶν αὐτὸν ἐλθεῖν; </p>  

### §8.2  

<p> ἢ τοὺς κενοὺς καὶ
ληρώδεις ἐκείνων λόγους ἀποδέχῃ τῶν ἀξιοπίστων
φιλοσόφων, ὧν οἱ μέν τινες πῦρ ἔφασαν εἶναι τὸν
θεὸν ʽοὗ μέλλουσι χωρήσειν αὐτοί, τοῦτο καλοῦσι
θεόν̓, οἱ δὲ ὕδωρ, οἱ δ̓ ἄλλο τι τῶν στοιχείων τῶν
ἐκτισμένων ὑπὸ θεοῦ; </p>  

### §8.3  

<p> καίτοι γε, εἴ τις τούτων
τῶν λόγων ἀποδεκτός ἐστι, δύναιτ̓ ἂν καὶ τῶν
λοιπῶν κτισμάτων ἓν ἕκαστον ὁμοίως ἀποφαίνεσθαι
θεόν. </p>  

### §8.4  

<p> ἀλλὰ ταῦτα μὲν τερατεία καὶ
πλάνη τῶν γοήτων ἐστίν: </p>  

### §8.5  

<p> ἀνθρώπων δὲ οὐδεὶς
οὔτε εἶδεν οὔτε ἐγνώρισεν, αὐτὸς δὲ ἑαυτὸν ἐπέδειξεν.
</p>  

### §8.6  

<p> ἐπέδειξε δὲ διὰ πίστεως, ᾗ μόνῃ θεὸν ἰδεῖν
συγκεχώρηται. </p>  

### §8.7  

<p> ὁ γὰρ δεσπότης καὶ δημιουργὸς
τῶν ὅλων θεός, ὁ ποιήσας τὰ πάντα καὶ κατὰ τάξιν
διακρίνας, οὐ μόνον φιλάνθρωπος ἐγένετο, ἀλλὰ
καὶ μακρόθυμος. </p>  

### §8.8  

<p> ἀλλ̓ οὗτος ἦν μὲν ἀεὶ τοιοῦτος
καὶ ἔστι καὶ ἔσται, χρηστὸς καὶ ἀγαθὸς
καὶ ἀόργητος καὶ ἀληθής, καὶ μόνος ἀγαθός ἐστιν:
</p>  

### §8.9  

<p> ἐννοήσας δὲ μεγάλην καὶ ἄφραστον ἔννοιαν
ἀνεκοινώσατο μόνῳ τῷ παιδί. </p>  

### §8.10  

<p> ἐν ὅσῳ μὲν
οὖν κατεῖχεν ἐν μυστηρίῳ καὶ διετήρει τὴν σοφὴν
αὐτοῦ βουλήν, ἀμελεῖν ἡμῶν καὶ ἀφροντιστεῖν
<pb xml:id="p.368"/>
ἐδόκει: </p>  

### §8.11  

<p> ἐπεὶ δὲ ἀπεκάλυψε διὰ τοῦ ἀγαπητοῦ
παιδὸς καὶ ἐφανέρωσε τὰ ἐξ ἀρχῆς ἡτοιμασμένα,
πάνθ̓ ἅμα παρέσχεν ἡμῖν καὶ μετασχεῖν τῶν
εὐεργεσιῶν αὐτοῦ καὶ ἰδεῖν καὶ νοῆσαι, ἃ τίς
ἂν πώποτε προσεδόκησεν ἡμῶν;
</p>  

## §9  

### §9.1  

<p>
 Πάντ̓ οὖν ἤδη παῤ ἑαυτῷ σὺν τῷ παιδὶ
<note>
                     <bibl>Rom. 3, 21-26</bibl>
                  </note> οἰκονομηκώς, μέχρι μὲν τοῦ πρόσθεν χρόνου εἴασεν
ἡμᾶς, ὡς ἐβουλόμεθα, ἀτάκτοις φοραῖς φέρεσθαι,
<note>
                     <bibl>Tit. 3, 3</bibl>
                  </note> ἡδοναῖς καὶ ἐπιθυμίαις ἀπαγομένους. οὐ πάντως
ἐφηδόμενος τοῖς ἁμαρτήμασιν ἡμῶν, ἀλλ̓ ἀνεχόμενος,
οὐδὲ τῷ τότε τῆς ἀδικίας καιρῷ συνευδοκῶν,
ἀλλὰ τὸν νῦν τῆς δικαιοσύνης δημιουργῶν, ἵνα ἐν
τῷ τότε χρόνῳ ἐλεγχθέντες ἐκ τῶν ἰδίων ἔργων
ἀνάξιοι ζωῆς νῦν ὑπὸ τῆς τοῦ θεοῦ χρηστότητος
<note>
                     <bibl>Jo. 3, 5</bibl>
                  </note> ἀξιωθῶμεν, καὶ τὸ καθ̓ ἑαυτοὺς φανερώσαντες
ἀδύνατον εἰσελθεῖν εἰς τὴν βασιλείαν τοῦ θεοῦ τῇ
δυνάμει τοῦ θεοῦ δυνατοὶ γενηθῶμεν. </p>  

### §9.2  

<p> ἐπεὶ δὲ
πεπλήρωτο μὲν ἡ ἡμετέρα ἀδικία καὶ τελείως
πεφανέρωτο, ὅτι ὁ μισθὸς αὐτῆς κόλασις καὶ
<note>
                     <bibl>Tit. 3, 4. 5</bibl>
                  </note> θάνατος προσεδοκᾶτο, ἦλθε δὲ ὁ καιρός, ὃν θεὸς
προέθετο λοιπὸν φανερῶσαι τὴν ἑαυτοῦ χρηστότητα
καὶ δύναμιν ʽὢ τῆς ὑπερβαλλούσης φιλανθρωπίας
καὶ ἀγάπης τοῦ θεοὖ, οὐκ ἐμίσησεν
ἡμᾶς οὐδὲ ἀπώσατο οὐδὲ ἐμνησικάκησεν, ἀλλὰ
ἐμακροθύμησεν, ἠνέσχετο, ἐλεῶν αὐτὸς τὰς ἡμετέρας
<note>
                     <bibl>Rom. 8, 32 Eph. 1, 7 ; I Tim. 2, 6 I Pet. 3, 18</bibl>
                  </note> ἁμαρτίας ἀνεδέξατο, αὐτὸς τὸν ἴδιον υἱὸν
ἀπέδοτο λύτρον ὑπὲρ ἡμῶν, τὸν ἅγιον ὑπὲρ
ἀνόμων, τὸν ἄκακον ὑπὲρ τῶν κακῶν, τὸν δίκαιον
<pb xml:id="p.370"/>
ὑπὲρ τῶν ἀδίκων, τὸν ἄφθαρτον ὑπὲρ τῶν φθαρτῶν,
τὸν ἀθάνατον ὑπὲρ τῶν θνητῶν. </p>  

### §9.3  

<p> τί γὰρ ἄλλο
τὰς ἁμαρτίας ἡμῶν ἠδυνήθη καλύψαι ἢ ἐκείνου
δικαιοσύνη; </p>  

### §9.4  

<p> ἐν τίνι δικαιωθῆναι δυνατὸν τοὺς
ἀνόμους ἡμᾶς καὶ ἀσεβεῖς ἢ ἐν μόνῳ τῷ υἱῷ τοῦ
θεοῦ; </p>  

### §9.5  

<p> ὢ τῆς γλυκείας ἀνταλλαγῆς, ὢ τῆς
ἀνεξιχνιάστου δημιουργίας, ὢ τῶν ἀπροσδοκήτων
εὐεργεσιῶν: ἵνα ἀνομία μὲν πολλῶν ἐν δικαίῳ
ἑνὶ κρυβῇ, δικαιοσύνη δὲ ἑνὸς πολλοὺς ἀνόμους
δικαιώσῃ. </p>  

### §9.6  

<p> ἐλέγξας οὖν ἐν μὲν τῷ πρόσθεν
χρόνῳ τὸ ἀδύνατον τῆς ἡμετέρας φύσεως εἰς τὸ
τυχεῖν ζωῆς, νῦν δὲ τὸν σωτῆρα δείξας δυνατὸν
σώζειν καὶ τὰ ἀδύνατα, ἐξ ἀμφοτέρων ἐβουλήθη
πιστεύειν ἡμᾶς τῇ χρηστότητι αὐτοῦ, αὐτὸν
ἡγεῖσθαι τροφέα, πατέρα, διδάσκαλον, σύμβουλον,
<note>
                     <bibl>Mt. 6, 25-31</bibl>
                  </note> ἰατρόν, νοῦν, φῶς, τιμήν, δόξαν, ἰσχύν, ζωήν, περὶ
ἐνδύσεως καὶ τροφῆς μὴ μεριμνᾶν.
</p>  

## §10  

### §10.1  

<p>
 Ταύτην καὶ σὺ τὴν πίστιν ἐὰν ποθήσῃς, καὶ
<note>
                     <bibl>Jo. 3, 16 ; I Jo. 4, 9</bibl>
                  </note> λάβῃς πρῶτον μὲν ἐπίγνωσιν πατρός... </p>  

### §10.2  

<p> ὁ γὰρ
θεὸς τοὺς ἀνθρώπους ἠγάπησε, δἰ οὓς ἐποίησε τὸν
κόσμον, οἷς ὑπέταξε πάντα τὰ ἐν τῇ γῇ, οἷς λόγον
ἔδωκεν, οἷς νοῦν, οἷς μόνοις ἄνω πρὸς αὐτὸν ὁρᾶν
ἐπέτρεψεν, οὓς ἐκ τῆς ἰδίας εἰκόνος ἔπλασε, πρὸς
<note>
                     <bibl>Gen. 1, 26. 27 *i Jo. 4, 9</bibl>
                  </note> οὓς ἀπέστειλε τὸν υἱὸν αὐτοῦ τὸν μονογενῆ, οἷς
τὴν ἐν οὐρανῷ βασιλείαν ἐπηγγείλατο, καὶ δώσει
τοῖς ἀγαπήσασιν αὐτόν. </p>  

### §10.3  

<p> ἐπιγνοὺς δὲ τίνος οἴει
<pb xml:id="p.372"/>
                  <note>
                     <bibl>I Jo. 4, 19</bibl>
                  </note> πληρωθήσεσθαι χαρᾶς; ἢ πῶς ἀγαπήσεις τὸ
οὕτως προαγαπήσαντά σε; </p>  

### §10.4  

<p> ἀγαπήσας δὲ μιμη
τὴς ἔσῃ αὐτοῦ τῆς χρηστότητος. καὶ μὴ θαυμάσῃ
εἰ δύναται μιμητὴς ἄνθρωπος γενέσθαι θεοῦ
δύναται θέλοντος αὐτοῦ. </p>  

### §10.5  

<p> οὐ γὰρ τὸ καταδυν̔??ʼ
στεύειν τῶν πλησίον οὐδὲ τὸ πλέον ἔχειν βούλεσθ̔??ʼ
τῶν ἀσθενεστέρων οὐδὲ τὸ πλουτεῖν καὶ βιάζεσθἁ??ʼ
τοὺς ὑποδεεστέρους εὐδαιμονεῖν ἐστιν, οὐδὲ ἐν
τούτοις δύναταί τις μιμήσασθαι θεόν, ἀλλὰ ταῦτα
<note>
                     <bibl>Gal. 6. 2</bibl>
                  </note> ἐκτὸς τῆς ἐκείνου μεγαλειότητος. </p>  

### §10.6  

<p> ἀλλ̓ ὅστις
τὸ τοῦ πλησίον ἀναδέχεται βάρος, ὃς ἐν ᾧ κρείσσων
ἐστὶν ἕτερον τὸν ἐλαττούμενον εὐεργετεῖν
ἐθέλει, ὃς ἃ παρὰ τοῦ θεοῦ λαβὼν ἔχει, ταῦτα τοῖς
ἐπιδεομένοις χορηγῶν θεὸς γίνεται τῶν λαμβανόντων,
<note>
                     <bibl>Eph. 6, 9 Col. 4, 1</bibl>
                  </note> οὗτος μιμητής ἐστι θεοῦ. </p>  

### §10.7  

<p> τότε θεάσῃ
τυγχάνων ἐπὶ γῆς, ὅτι θεὸς ἐν οὐρανοῖς πολιτεύεται,
τότε μυστήρια θεοῦ λαλεῖν ἄρξῃ, τότε τοὺς κολαζομένους
ἐπὶ τῷ μὴ θέλειν ἀρνήσασθαι θεὸν καὶ
ἀγαπήσεις καὶ θαυμάσεις: τότε τῆς ἀπάτης τοῦ
κόσμου καὶ τῆς πλάνης καταγνώσῃ, ὅταν τὸ ἀληθῶς
ἐν οὐρανῷ ζῆν ἐπιγνῷς, ὅταν τοῦ δοκοῦντος
ἐνθάδε θανάτου καταφρονήσῃς, ὅταν τὸν ὄντως
θάνατον φοβηθῇς, ὃς φυλάσσεται τοῖς κατακριθησομένοις
εἰς τὸ πῦρ τὸ αἰώνιον, ὃ τοὺς παραδοθέντας
αὐτῷ μέχρι τέλους κολάσει. </p>  

### §10.8  

<p> τότε τοὺς
ὑπομένοντας ὑπὲρ δικαιοσύνης θαυμάσεις τὸ πῦρ
τὸ πρόσκαιρον καὶ μακαρίσεις, ὅταν ἐκεῖνο τὸ πῦρ ἐπιγνῷς.
<pb xml:id="p.374"/>
               </p>  

## §11  

### §11.1  

<p>
 Οὐ ξένα ὁμιλῶ οὐδὲ παραλόγως ζητῶ, ἀλλὰ
ἀποστόλων γενόμενος μαθητὴς γίνομαι διδάσκαλος
ἐθνῶν: τὰ παραδοθέντα ἀξίως ὑπηρετῶ γινομένοις
ἀληθείας μαθηταῖς. </p>  

### §11.2  

<p> τίς γὰρ ὀρθῶς διδαχθεὶς
καὶ λόγῳ προσφιλὴς γενηθεὶς οὐκ ἐπιζητεῖ σαφῶς
μαθεῖν τὰ διὰ λόγου δειχθέντα φανερῶς μαθηταῖς,
οἷς ἐφανέρωσεν ὁ λόγος φανείς, παρρησίᾳ λαλῶν,
ὑπὸ ἀπίστων μὴ νοούμενος, μαθηταῖς δὲ διηγούμενος,
οἳ πιστοὶ λογισθέντες ὑπ̓ αὐτοῦ ἔγνωσαν
<note>
                     <bibl>Jo. 1, 9</bibl>
                  </note> πατρὸς μυστήρια; </p>  

### §11.3  

<p> οὗ χάριν ἀπέστειλε λόγον,
<note>
                     <bibl>I Tim. 3, 16</bibl>
                  </note> ἵνα κόσμῳ φανῇ, ὃς ὑπὸ λαοῦ ἀτιμασθείς, διὰ
ἀποστόλων κηρυχθείς, ὑπὸ ἐθνῶν ἐπιστεύθη.
<note>
                     <bibl>I Jo. 1, 1;</bibl>
                  </note>
               </p>  

### §11.4  

<p> οὗτος ὁ ἀπ̓ ἀρχῆς, ὁ καινὸς φανεὶς καὶ παλαιὸς
εὑρεθεὶς καὶ πάντοτε νέος ἐν ἁγίων καρδίαις γεννώμενος.
<note>
                     <bibl>Ps. 2, 7; Mt. 3, 17</bibl>
                  </note>
               </p>  

### §11.5  

<p> οὗτος ὁ ἀεί, ὁ σήμερον υἱὸς λογισθείς,
δἰ οὗ πλουτίζεται ἡ ἐκκλησία καὶ χάρις ἁπλουμένη
ἐν ἁγίοις πληθύνεται, παρέχουσα νοῦν, φανεροῦσα
μυστήρια, διαγγέλλουσα καιρούς, χαίρουσα
ἐπὶ πιστοῖς, ἐπιζητοῦσι δωρουμένη, οἷς ὅρκια
<pb xml:id="p.376"/>
πίστεως οὐ θραύεται οὐδὲ ὅρια πατέρων παρορίζεται.
</p>  

### §11.6  

<p> εἶτα φόβος νόμου ᾅδεται, καὶ προφητῶν
χάρις γινώσκεται, καὶ εὐαγγελίων πίστις ἵδρυται,
καὶ ἀποστόλων παράδοσις φυλάσσεται, καὶ ἐκκλησίας
χάρις σκιρτᾷ. </p>  

### §11.7  

<p> ἣν χάριν μὴ λυπῶν
ἐπιγνώσῃ, ἃ λόγος ὁμιλεῖ δἰ ὧν βούλεται, ὅτε
θέλει. </p>  

### §11.8  

<p> ὅσα γὰρ θελήματι τοῦ κελεύοντος λόγου
ἐκινήθημεν ἐξειπεῖν μετὰ πόνου, ἐξ ἀγάπης τῶν
ἀποκαλυφθέντων ἡμῖν γινόμεθα ὑμῖν κοινωνοί.
</p>  

## §12  

### §12.1  

<p>
 Οἷς ἐντυχόντες καὶ ἀκούσαντες μετὰ σπουδῆς
εἴσεσθε, ὅσα παρέχει ὁ θεὸς τοῖς ἀγαπῶσιν ὀρθῶς,
<note>
                     <bibl>Gen. 2, 15; 3, 24</bibl>
                  </note> οἱ γενόμενοι παράδεισος τρυφῆς, πάγκαρπον ξύλον
εὐθαλοῦν ἀνατείλαντες ἐν ἑαυτοῖς, ποικίλοις καρποῖς
κεκοσμημένοι. </p>  

### §12.2  

<p> ἐν γὰρ τούτῳ τῷ χωρίῳ
<note>
                     <bibl>Gen. 2, 9</bibl>
                  </note> ξύλον γνώσεως καὶ ξύλον ζωῆς πεφύτευται: ἀλλ̓
οὐ τὸ τῆς γνώσεως ἀναιρεῖ, ἀλλ̓ ἡ παρακοὴ
ἀναιρεῖ. </p>  

### §12.3  

<p> οὐδὲ γὰρ ἄσημα τὰ γεγραμμένα, ὡς
θεὸς ἀπ̓ ἀρχῆς ξύλον γνώσεως καὶ ξύλον ζωῆς ἐν
μέσῳ παραδείσου ἐφύτευσε, διὰ γνώσεως ζωὴν
ἐπιδεικνύς: ᾗ μὴ καθαρῶς χρησάμενοι οἱ ἀπ̓ ἀρχῆς
πλάνῃ τοῦ ὄφεως γεγύμνωνται. </p>  

### §12.4  

<p> οὐδὲ γὰρ ζωὴ
ἄνευ γνώσεως οὐδὲ γνῶσις ἀσφαλὴς ἄνευ ζωῆς
ἀληθοῦς: διὸ πλησίον ἑκάτερον πεφύτευται. </p>  

### §12.5  

<p> ἣν
δύναμιν ἐνιδὼν ὁ ἀπόστολος τήν τε ἄνευ ἀληθείας
<pb xml:id="p.378"/>
προστάγματος εἰς ζωὴν ἀσκουμένην γνῶσιν μεμφόμενος
<note>
                     <bibl>I Cor. 8, 1</bibl>
                  </note> λέγει: Ἡ γνῶσις φυσιοῖ, ἡ δὲ ἀγάπη οἰκοδομεῖ.
</p>  

### §12.6  

<p> ὁ γὰρ νομίζων εἰδέναι τι ἄνευ γνώσεως
ἀληθοῦς καὶ μαρτυρουμένης ὑπὸ τῆς ζωῆς οὐκ
ἔγνω, ὑπὸ τοῦ ὄφεως πλανᾶται, μὴ ἀγαπήσας τὸ
ζῆν. ὁ δὲ μετὰ φόβου ἐπιγνοὺς καὶ ζωὴν ἐπιζητῶν
<note>
                     <bibl>I Cor. 9, 10</bibl>
                  </note> ἐπ̓ ἐλπίδι φυτεύει, καρπὸν προσδοκῶν.
</p>  

### §12.7  

<p> ἤτω σοὶ καρδία γνῶσις, ζωὴ δὲ λόγος ἀληθής,
χωρούμενος. </p>  

### §12.8  

<p> οὗ ξύλον φέρων καὶ καρπὸν
αἱρῶν τρυγήσεις ἀεὶ τὰ παρὰ θεῷ ποθούμενα, ὧν
ὄφις οὐχ ἅπτεται οὐδὲ πλάνη συγχρωτίζεται:
οὐδὲ Εὔα φθείρεται, ἀλλὰ παρθένος πιστεύεται:
</p>  

### §12.9  

<p> καὶ σωτήριον δείκνυται, καὶ ἀπόστολοι συνετίζονται,
καὶ τὸ κυρίου πάσχα προέρχεται, καὶ
καιροὶ συνάγονται καὶ μετὰ κόσμου ἁρμόζονται,
καὶ διδάσκων ἁγίους ὁ λόγος εὐφραίνεται, δἰ οὗ
πατὴρ δοξάζεται: ᾧ ἡ δόξα εἰς τοὺς αἰῶνας. ἀμήν.


</p>  

