#Dionysii Calliphontis filii Descriptio Graeciae  

##Contributors  
Corrected and encoded the text: Digital Divide Data | Editor-in-Chief, Perseus Digital Library: Gregory Crane | Project Manager (University of Leipzig): Matt Munson | Project Assistant (University of Leipzig): Annette Gessner | Lead Developer (University of Leipzig) 2015 - 2017: Thibault Clérice | Technical Advisor: Bruce Robertson  

##Text  
###1.1  
Διὰ παντὸς, ὦ Θεόφραστε, καθάπερ οἶσθα σύ,  
###1.2  
ἴδιόν τι πλάττων, κοὐχὶ τὸν ἑτέρων πόνον,  
###1.3  
ὅπερ ἐνιοι ποιοῦσʼ ἐμαυτοῦ τιθέμενος  
###1.4  
νῦν ἱστόρηκα τὴν ἅπασαν Ἑλλάδα,  
###1.5  
ὑποταττομένας ταύτη δὲ τὰς ἑξῆς πόλεις,  
###1.6  
στοιχεῖον οὐκ ἄμουσον ἅμα θʼ Ἑλληνικόν  
###1.7  
ἱκανήν τε παρέχον διατριβὴν τοῖς δυναμένοις  
###1.8  
ὀρθῶς συνιδεῖν ἕκαστα. Τὰ γὰρ ἐν πλείοσιν  
###1.9  
ὑπὸ τῶν παλαιῶν συγγραφέων εἰρημένα,  
###1.10  
ταῦτʼ ἐμμέτρως ῥηθήσετ᾿ ἐν βραχεῖ χρόνῳ,  
###1.11  
ὅπερ ἐστὶν ἱκανῶς δύναμιν ἰσχυρὰν ἔχον·  
###1.12  
ὑπολαμβάνω γὰρ ἀσφαλῶς ἡμῖν ἔχειν  
###1.13  
κεῖσθαί τε τὰς μάλιστα διασήμους πόλεις,  
###1.14  
ἄλση, ποταμοὺς, νήσους τε τοὺς διάπλους τε καί  
###1.15  
λιμένας, ἅ τʼ ἐκτὶν ἐν Πελοποννήσῳ γένη  
###1.16  
λεγόμενα χὡμοροῦντ᾿ ἑαυτοῖς κατὰ τόπους,  
###1.17  
ἵνα μηδὲ ἕν σε τὸ σύνολον διαλανθάνῃ,  
###1.18  
φανερῶς ἑκάστων ὁμολόγως τε κειμένων,  
###1.19  
ὥστ᾿ ἀναλαβόντα καὶ διὰ μνήμης ἔχειν  
###1.20  
νωθρὰν γὰρ οὐχ εὕροις ἂν, ἀλλʼ ἐσπευσμένην  
###1.21  
τὴν πραγματείαν· διὸ σεαυτὸν μὴ βραδύν  
###1.22  
ὁλοσχερῶς ἐπὶ ταῦτα δοὺς καὶ σπουδάσας  
###1.23  
συμφιλομάθησον, καθάπερ εἴωθας ποιεῖν.  
###1.24  
Τῆς Ἑλλέδος ἐστὶν Ἀμβρακία πρώτη πόλις.  
###1.25  
Αὕτη δʼ ἀποικία λέγεται Κορινθίων  
###1.26  
εἶναι. Κατὰ τὸν κόλπον δὲ τὸν καλούμενον  
###1.27  
Ἀμβρακικὸν ᾤκισται μέση, σταδίους δʼ ἔχει  
###1.28  
ἀπὸ τῆς θαλάττης δγδοήκοντʼ. ἐπιφανὲς δʼ  
###1.29  
ἱερὸν Ἀθηνᾶς ἐστ᾿ ἐν αὐτῇ καὶ λιμήν  
###1.30  
κλειστός. Καλεῖται Δρυοπὶς ἡ χώρα δʼ ὅλη.  
###1.31  
Ἡ δʼ Ἑλλὰς ἀπὸ τῆς Ἀμβρακίας εἶναι δοκεῖ  
###1.32  
μάλιστα συνεχῆς· τὸ πέρας αὐτῆς δʼ ἔρχεται  
###1.33  
ἐπὶ τὸν ποταμὸν Πηνειὸν, ὡς Φιλέας γράφει,  
###1.34  
ὄρος τε Μαγνήτων Ὁμόλην κεκλημένον.  
###1.35  
Τινὲς δὲ τὴν Μαγνησίαν τῆς Ἑλλέδος  
###1.36  
λέγουσιν εἶναι, τὸν δὲ Φιλέαν ἀγνοεῖν  
###1.37  
ἀποχωρίσαντα, τεῦτο δʼ εἶναι συμφανές  
###1.38  
τοῖς φιλομαθεῖν μάλιστα φιλοτιμουμένοις.  
###1.39  
Πλὴν ἐπὶ τὰ λοιπὰ τοῦ λόγου προβήσομαι.  
###1.40  
Ἀπʼ Ἀμβρακίας εἰς Θετταλίαν τριῶν ὁδός  
###1.41  
ἔσθʼ ἡμερῶν. Ἔχει δὲ ποταμὸν λεγόμενον  
###1.42  
Ἄρατθον εἰς θάλατταν ἐξιόντα, καί  
###1.43  
ὄρος πρόσεστιν ἱερὸν ἐπικεκλημένον.  
###1.44  
Σταδίων δʼ ὁ παράπλους ἐστὶν ἑκατὸν εἴκοσιν.  
###1.45  
Εἶτα μετὰ ταύτην εἰσʼ Ὀρέσται λεγόμενοι·  
###1.46  
εἶτ᾿ Ἀμφιλοχία δʼ ἄργος ἐνταῦθʼ ἔστι τό  
###1.47  
Ἀμφιλοχικόν. Μετὰ τοῦτʼ Ἀκαρνᾶνες· πόλεις  
###1.48  
οὗτοι δʼ ἔχουσι πλείονας, καὶ Λευκάδα,  
###1.49  
ἀφʼ ἧς μέγας ἐστὶ κόλπος εἰς Ἰσθμὸν φέρων.  
###1.50  
Νῆσοι Κεφαλλήνων δʼ ἐν αὐτῷ κείμεναι·  
###1.51  
Ἰθάκη σταδίων ὡς ὀγδοήκοντα, στενή,  
###1.52  
ὕψος δʼ ἔχουσα καὶ λιμένας τρεῖς· ἐχομένη  
###1.53  
πρὸς ἐκπέραν δʼ οἰκοῦσι τῆς Αἰτωλίας  
###1.54  
Ἱερὸν δʼ ὕπεστιν Ἡρακλέους καλούμενον,  
###1.55  
ἕτερον δʼ Ἀφροδίτης. Ποταμὸν ἡ χώρα δʼ ἔχει  
###1.56  
Ἀχελῷον. Ἡμερῶν δὶ καὶ νυκτῶν δύο  
###1.57  
ἔσθʼ ὁ παράπλους αὐτῆς. Ἔχεται δʼ Αἰτωλία,  
###1.58  
ἐν ᾗ πόλις Πλευρὼν ὑπόκειται, χἱερόν  
###1.59  
ἅγιον Ἀθηνᾶς ἐστιν ὠνομασμένον.  
###1.60  
Ἔπειτα Καλυδὼν, εἶτεν αἵ τʼ Ἐχινάδες  
###1.61  
νῆσοι ποταμός τʼ Εὔηνος ἐκ Πίνδου ῥέων.  
###1.62  
Οὗτοι Δολόπων οἰκοῦσι πρὸς μεσημβρίαν·  
###1.63  
παράπλους δὲ ταύτης ἐστὶν ἡμέρας μιᾶς.  
###1.64  
Εἶλτα μετὰ ταύτην ἡ Λοκρὶς καλουμένη,  
###1.65  
ἐν ᾗ πόλις Ναύπακτος· εἶθ᾿ ὑποκείμενος  
###1.66  
λιμὴν μέγας πόλις τε Τολοφών. Μετὰ δὲ τήν  
###1.67  
Τολοφῶνα ποταμός ἐσθ᾿ Ὕλαιθος λεγόμενος·  
###1.68  
τοῦτον δὲ ῥεῖν λέγουσιν ἐξ Αἰτωλίας.  
###1.69  
Ὁ πᾶς δὲ παράπλους οὐδʼ ὅλης ἔσθ᾿ ἡμέρας.  
###1.70  
Οὗτοι κατοικοῦσιν δὲ πρὸς μεσημβρίαν  
###1.71  
Αἰτωλίας, Λέλεγες τὸ πρὶν κεκλημένοι.  
###1.72  
Ἔπειτα Φωκεῖς εἰσι Λοκρῶν ἐχόμενοι,  
###1.73  
παῤ οἷς πεδίον Κρισαῖον. Ἀπὸ Κίρρας δʼ ἄνω  
###1.74  
προβάντι Δελφῶν πόλις ὕπεστι χἱερόν,  
###1.75  
ἐν τὸ μαντεῖον, ὅ τε Παρνασός, μέγα  
###1.76  
καὶ σύσκιον ὄρος, εἶτα νυμφῶν ἐχόμενον  
###1.77  
Κωρύκιον ἄντρον· εἶτεν Ἀντικύρα πόλις  
###1.78  
ποταμός τε Κηφισὸς ῥέων ἐκ Φωκίδος.  
###1.79  
Παράπλους δὲ ταύτης ἡμέρας ἔσθʼ οὐχ ὅλης.  
###1.80  
ἐν τῇ μεσογείᾳ δʼ ἐστὶ Κυπάρισσος πόλις  
###1.81  
Κρῖσά τε, μετʼ αὐτὴν Δαυλίς. Ἡ Βοιωτία  
###1.82  
χώρα δὲ μετὰ Φωκεῖς ὑπόκειται, κειμένη  
###1.83  
τῆς Φωκίδος χώρας πρὸς ἕω· κἄστιν δύο  
###1.84  
ἐπίσημ᾿ ὄρη, τὸ μὲν Ἑλικὼν καλούμενον,  
###1.85  
ἕτερον Κιθαιρών. Εἶτεν Ὠρωπὸς πόλις,  
###1.86  
καὶ τῆς θαλάττης ἀπέχον ἱερὸν οὐ πολύ  
###1.87  
ἔστʼ Ἀμφιαράου καὶ νεὼς καὶ τὸ τέμενος,  
###1.88  
Αὐλίς τε Βοιωτῶν πόλις, πρὸς ᾗ λιμήν  
###1.89  
κἀρτέμιδος ἱερὸν ἅγιον, ὃ λέγεται κτίσαι  
###1.90  
Ἀγαμέμνονʼ, εἶτεν Ἐρέσιον καλούμενον  
###1.91  
ἀκρότατον, εἶτ᾿ Εὔριιπος. Ἀνθηδὼν δʼ ἔχει  
###1.92  
Ἀνθηδόνιον τὸν λιμένα· καὶ μετʼ οὐ πολύ  
###1.93  
Τάναγρα. Κεῖται δʼ ἐν μεσογεία πάνυ καλή  
###1.94  
πόλις, μεγάλαι Θῆβαι, σταδίων τὸ περίμετρον  
###1.95  
ἔχουσα τετταράκοντα καὶ προσέτι τριῶν,  
###1.96  
Κῶπαι δὲ πόλις κὠρχομενός· εἶτα μετʼ οὐ πολύ  
###1.97  
πόλις Λεβάδεια χἱερὸν Τροφωνίου,  
###1.98  
ὅπου τὸ μαντεῖον λέγουσι γεγονέναι.  
###1.99  
Εἶτʼ Ὠκαλέα πόλις ἐστὶ καὶ Μεδεών. Μετά  
###1.100  
ταύτην ὑπόκειται Θεσπιὰ, κᾆτʼ ἐχομένη  
###1.101  
ἡ προσαγορευομένη Πλαταιαὶ, μετὰ δέ τις  
###1.102  
πόλις ὑπόκειται Νῖσα. Μῆκός ἐστι τῆς  
###1.103  
Βοιωτίας στάδι’, ὡς λέγεται, πεντακόσια,  
###1.104  
διακόσια δὲ χἁβδομήκοντʼ ἐστὶ τό  
###1.105  
πλάτος. Ποταμοὺς ἔχει δὲ τὸν μέν λεγόμενον  
###1.106  
Ἰσμηνὸν Ἀσωπόν τε, πεδία δʼ εὔυδρα  
###1.107  
παρακείμενʼ ἔστʼ· ἔπειτα χώρα Μεγαρέων.  
###1.108  
Ἐντεῦθεν ἀρχή τῆς Πελοποννήσου  
###1.109  
Λιμήν  
###1.110  
χωστὸς ὑπόκειται καὶ Λέχαιον λεγομένη  
###1.111  
πόλις  
###2.110  
Κρήτη τίς ἐστι κατὰ Κύθηρα κειμένη  
###2.111  
νῆσος περίκλυστος· ἔστι δʼ αὐτῆς τὸ μέγεθος  
###2.112  
δισχιλίων καὶ πεντακοσίων που σχεδόν  
###2.113  
σταδίων· ἀπασῶν δʼ ἐστὶ πελαγιωτάτη,  
###2.114  
στενὴ δὲ τελέως· ἐν δὲ ταύτη τρία γένη  
###2.115  
ἐποικίαν ἔσχηκεν Ἑλλήνων· τὸ μέν  
###2.116  
Λακεδαιμονίων, ἔπειτεν Ἀργείων, τὸ δέ  
###2.117  
ἀπὸ τῶν Ἀθηναίων· ἔχει δὲ βάρβαρα  
###2.118  
αὐτόχθονα γένη. Φασὶ δʼ ἐν Κρήτη πόλιν  
###2.119  
εἶναι Φαλάσαρνα κειμένην πρὸς ἥλιον  
###2.120  
δύνοντα, κλειστὸν λιμένʼ ἔχουσαν χἱερόν  
###2.121  
Ἀρτέμιδος ἅγιον, καὶ καλεῖσθαι τὴν θεόν  
###2.122  
Δίκτυνναν· εἶτεν Ἀπτεραίαν λεγομένην  
###2.123  
ἐν τῆ μεσογείᾳ· κᾆτα Κνωσσὸν ἐχομένην  
###2.124  
καὶ πρὸς νότον Γόρτυναν· ἄλλαι τʼ εἰσὶν ἐν  
###2.125  
Κρήτῃ πόλεις, ἅς ἐστιν ἐργῶδες φράσαι.  
###2.126  
Ποταμοὺς δʼ ἔχει Ληθαῖον, εἶτα λεγομένους  
###2.127  
Διδύμους, ἔπειτα Μαινόμενον, εἴτ’ ἐχόμενον  
###2.128  
Κεδρισὸν Ἀμφιμέλαν τε καὶ Μεσσάπολιν,  
###2.129  
ὄρος τε Δικτυνναῖον ἐπὶ δυσμὰς φέρον.  
###2.130  
Τὰς δὲ Κυκλάδας νήσους ὁρῶμεν κειμένας  
###2.131  
ὑπὲρ Γεραιστοῦ, πρὸς δὲ τὴν μεσημβρίαν  
###2.132  
οὔσας μὲν Εὐβοίας, περιεχούσας δὲ τό  
###2.133  
πέλαγος τὸ Μυρτῷον λεγόμενον, ἔτι δὲ καί  
###2.134  
τῆς Ἀττικῆς χώρας μετεχούσας παντελῶς.  
###2.135  
Ἐγγὺς Κέως πρώτη τετράπολις Σουνίου  
###2.136  
νῆσος ὑπόκειται καὶ λιμήν· ἔχεται Κύθνος  
###2.137  
νῆσος πόλις τ᾿, εἶτιν Σέριφος καὶ λιμήν,  
###2.138  
ἔπειτα Σίφνος καὶ Κίμωλος ἐχομένη . . .  
###2.139  
ἔχουσα λιμένας δύο· μετʼ αὐτὴν δʼ ἐστὶν ἡ  
###2.140  
Δῆλος ἱερὰ νῆσος λεγομένη, καὶ λιμήν  
###2.141  
νεώς τε τἀπόλλωνος, εἶτεν ἐχομένη  
###2.142  
Μύκονος· μετὰ ταύτην Τῆνός ἐστι καὶ λιμήν,  
###2.143  
Ἄνδρος τε νῆσος καὶ κατὰ Γέραιστον λιμήν.  
###2.144  
Αὗται μέν εἰσι Κυκλάδες, ἕτεραι λεγόμεναι  
###2.145  
Σποράδες, ἐκ αἷσι Μῆλοε, εἶτεν οὐ πολύ  
###2.146  
ἀπέχουσα Θήρα νῆσος, εἶτεν οὐ πολύ  
###2.147  
Ἴος, εἶτα Νάξος· μετὰ δὲ ταύτην πελαγία  
###2.148  
Σκῦρος· κατʼ Εὔβοιαν δʼ ὁρῶμεν κειμένην  
###2.149  
αὐτήν· ἀπὸ ταύτης ἐστὶν ἀπέχουσʼ οὐ πολύ  
###2.150  
νῆσος Πεπάρηθος ἡ τρίπολις καλουμένη  
