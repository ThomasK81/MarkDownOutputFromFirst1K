#Ajax  

##Contributors  
Editor-in-Chief, Perseus Digital Library: Gregory Crane | Project Manager (University of Leipzig): Matt Munson | Project Assistant (University of Leipzig) 2015 - 2017: Annette Gessner | Lead Developer (University of Leipzig) 2015 - 2017: Thibault Clérice | Technical Advisor: Bruce Robertson | Prepared under the supervision of:   

##Text  
###1  
Ἀεὶ μὲν, ὦ παῖ Λαρτίου, δἐδορκά σε  
###2  
πεῖράν τιν' ἐχθρῶν ἁρπάσαι θηρώμενον.  
###3  
καὶ νῦν ἐπὶ σκηναῖς σε ναυτικαῖς ὁρῶ  
###4  
Αἴαντος, ἔνθα τάξιν ἐσχάτην ἔχει,  
###5  
πάλαι κυνηγετοῦντα καὶ μετρούμενον  
###6  
ἴχνη τὰ κείνου νεοχάραχθ', ὅπως ἴδῃς  
###7  
εἴτ' ἔνδον, εἴτ' οὐκ ἔνδον· εὑ δέ σ' ἐκφέρει  
###8  
κυνὸς Λακαίνης ὥς τις εὔρινος βάσις.  
###9  
ἔνδον γὰρ ἁνὴρ ἄρτι τυγχάνει κάρα  
###10  
στάζων ἱδρῶτι καὶ χέρας ζιφοκτόνους,  
###11  
καί σ' οὐδὲν εἴσω τἧςδε παπταίνειν πύλης  
###12  
ἔτ' ἔργον ἐστὶν, ἐννέπειν δ' ὅτου χάριν  
###13  
σπουδὴν ἔθου τήνδ', ὡς παρ' εἰδυίας μάθης.  
###14  
ὦ φθέγμ' Ἀθανᾶς, φιλτάτης ἐμοὶ θεῶν,  
###15  
ὡς εὔμαθές σου, κἂν ἄποπτος ᾖς, ὅμως  
###16  
φώνημ' ἀκούω καὶ ξυναρπάζω φρενὶ,  
###17  
χαλκοστόμου κώδωνος ὡς Τυρσηνικῆς.  
###18  
καὶ νῦν ἐπέγνως εὖ μ' ἐπ' ἀνδρὶ δυςμενῖ  
###19  
βάσιν κυκλοῦντ', Αἴαντι τῷ σακεσφόρῳ.  
###20  
κεῖνον γὰρ, οὐδἐν' ἄλλον, ἰχνεύω πάλαι.  
###21  
νυκτὸς γὰρ ἡμᾶς τἧςδε πρᾶγος ἄσκοπον  
###22  
ἔχει περάνας, εἴπερ εἴργασται τάδε.  
###23  
ἴσμεν γὰρ οὐδὲν τρανὲς ἀλλ' ἀλώμεθα.  
###24  
κἀγὼ 'θελοντὴς τῷδ' ὑπεζύγην πόνῳ.  
###25  
ἐφθαρμένας γὰρ ἀρτίως εὑρίσκομεν  
###26  
λείας ἁπάσας καὶ κατηναρισμένας·  
###27  
ἐκ χειρὸς, αὐτοῖς ποιμνίων ἐπιστάταις.  
###28  
τήνδ' οὖν ἐκείνῳ πᾶς τις αἰτίαν νέuει.  
###29  
καὶ μοί τις ὀπτὴρ αὐτὸν εὶςιδὼν μόνον  
###30  
πηδῶντα πεδία σὺν νεορράντῳ ξίφει,  
###31  
φράζει τε κἀδήλωσεν· εὐθέως δ' ἐγὼ  
###32  
κατ' ἴχνος ᾄσσω· καὶ τὰ μὲν σημαίνομαι,  
###33  
τὰ ὸ' ἐκπέπληγμαι, κοὐκ ἔχω μαθεῖν ὅτου·  
###34  
καιρὸν δ' ἐφήκεις· πάντα γὰρ, τά τ' οὖν πάρος,  
###35  
τά τ' εὶσἐπειτα, σῇ κυβερνῶμαι χερί.  
###36  
ἐγνων, Ὀδυσσεῦ, καὶ πάλαι φύλαξ ἔβην  
###37  
τῇ σῇ πρόθυμος εἰς ὁδὸν κυνηγίᾳ.  
###38  
ἦ καὶ, φίλη δέσποινα, πρὸς καιρὸν πονῶ;  
###39  
Ὡς ἔστιν ἀνδρὸς τοῦδε τἄργα ταῦτά σοι.  
###40  
Καὶ πρὸς τί δυςλόγιστον ὧδ' ᾖξεν χέρα;  
###41  
Χόλῳ βαρυνθεὶς τῶν Ἀχιλλείων ὅπλων.  
###42  
Τί δῆτα ποίμναις τήνδ' ἐπεμπίπτει βάσιν;  
###43  
Δοκῶν ὲν ὑμῖν χεῖρα χραίνεσθαι φόνῳ.  
###44  
ἦ καὶ τὸ βούλευμ' ὡς ἐπ' Ἀργείοις τόδ' ἦν;  
###45  
Κὰν ὲξἐπραξεν, εἰ κατημέλησ' ἐγώ.  
###46  
Ποίαισι τόλμαις ταῖςδε καὶ φρενῶν θράσει;  
###47  
Νύκτωρ ὲφ' ὑμάς δόλιος ὁρμᾶται μόνος.  
###48  
Ἡ καὶ παρέστη κἀπὶ τἐρμ' ἀφίκετο;  
###49  
Καὶ δὴ 'πὶ δισσαῖς ἦν στρατηγίσιν πύλαις.  
###50  
Καὶ πῶς ἐπέσχε χεῖρα μαιμῶσαν φόνου;  
###51  
Ἐγώ σφ' ἀπείργω δυςφόρους ἐπ' ὄμμασι  
###52  
γνώμας βαλοῦσα τῆς ἀνηκέστου χαράς,  
###53  
καὶ πρός τε ποίμνας ὲκτρέπω σύμμικτά τε  
###54  
λείας, ἄδαστα βουκόλων φρουρήματα·  
###55  
ἔνθ' εkπεσὼν ἔκειρε πολύκερων φόνον,  
###56  
κύκλῳ ῥαχίζων· κἀδόκει μὲν ἔσθ' ὅτε  
###57  
δισσοὺς Ἀτρείδας αὐτόχειρ κτείνειν ἔχων,  
###58  
ὅτ' ἄλλοτ' ἄλλον, ἐμπίτνων, στρατηλατῶν.  
###59  
ἐγὼ δὲ φοιτῶντ' ἄνδρα μανιάσιν νόσοις  
###60  
ὤτρυνον, εἰςέβαλλον εἰς ἕρκη κακά.  
###61  
κἀπειτ , ἐπειδὴ τοῦδ' ἐλώφησεν πόνου,  
###62  
τοὺς ζῶντας αὖ δεσμοῖσι συνδήσας βοῶν  
###63  
ποίμνας τε πάσας εἰς δόμους κομίζεται,  
###64  
ὡς ἄνδρας, οὐχ ὡς εὔκερων ἄγραν ἔχων.  
###65  
καὶ νῦν κατ' οἴκους ζυνδέτους αἰκίζεται.  
###66  
δείξω δὲ καὶ σοὶ τήνδε περιφανῆ νόσον,  
###67  
ὡς πᾶσιν Ἀργείοισιν εἰσιδὼν θροῇς.  
###68  
θαρσῶν δὲ μίμνε μηδὲ συμφορὰν δέχου  
###69  
τὸν ἄνδρ'· ἐγὼ γὰρ ὀμμάτων ἀποστρόφους  
###70  
αὐγὰς ἀπείρξω, σὴν πρόςοψιν εἰςιδεῖν.  
###71  
οὗτος, σὲ, τὸν τὰς αἰχμαλωτίδας χέρας  
###72  
δεσμοῖς ἀπευθύνοντα, προςμολεἷν καλῶ.  
###73  
Αἴαντα φωνῶ· στεῖχε δωμάτων πάρος,  
###74  
Τί δρᾷς, Ἀθάνα; μηδαμῶς σφ' ἔξω κάλει.  
###75  
Οὐ σῖγ' ἀνέξει, μηδὲ δειλίαν ἀρεῖς;  
###76  
μὴ πρὸς θεῶν· ἀλλ' ἔνδον ἀρκείτω μένων.  
###77  
Τί μὴ γένηται; πρόςθεν οὐκ ἀνὴρ ὅδ' ἦν;  
###78  
ἐχθρός γε τῷδε τἀνδρὶ καὶ τανῦν ἔτι.  
###79  
Οὔκουν γέλως ἥδιστος εἰς ἐχθροὺς γελᾷν;  
###80  
ἐμοὶ μὲν ἀρκεῖ τοῦτον ὲν δόμοις μένειν.  
###81  
Μεμῃνότ' ἄνδρα περιφανῶς ὀκνεῖς ἰδεῖν;  
###82  
Φρονοῦντα γάρ νιν οὐκ ἂν ἐξέστην ὄκνῳ.  
###83  
Ἀλλ' οὐδὲ νῦν σε μὴ παρόντ' ἴδῃ πέλας.  
###84  
Πῶς, εἴπερ ὀφθαλμοῖς γε τοῖς αὐτοῖς ὁρᾷ;  
###85  
ἐγὼ σκοτώσω βλέφαρα καὶ δεδορκότα.  
###86  
Γένοιτο μέντ' ἂν πᾶν, θεοῦ τεχνωμένου.  
###87  
Σίγα νυν ἑστὼς καὶ μέν' ὡς κυρεῖς ἔχων.  
###88  
Μένοιμ' ἄν· ἤθελον δ' ἂν ἐκτὸς ὢν τυχεῖν.  
###89  
ὦ οὗτος, Αἴας, δεύτερόν σε προςκαλῶ.  
###90  
τί βαιὸν οὕτως ἐντρέπει τῆς ξυμμάχου;  
###91  
ὦ χαῖρ', Ἀθάνα, χαῖρε Διογενὲς τέκνον,  
###92  
ὡς εὖ παρέστης· καί σε παγχρύσοις ἐγὼ  
###93  
στέψω λαφύροις τἡςδε τῆς ἄγρας χάριν.  
###94  
ΑΗΝΛ. Καλῶς ἔλεξας· ἀλλ' ἐκεῖνό μοι φράσον,  
###95  
ἔβαψας ἔγχος εὖ πρὸς Ἀργείων στρατῷ;  
###96  
Κόμπος πάρεστι κοὐκ ἀπαρνοῦμαι τὸ μή.  
###97  
ἦ καὶ πρὸς Ἀτρείδαισιν ᾔχμασας χέρα;  
###98  
ὥστ' οὔποτ' Αἴαντ' οἵδ' ἀτιμάσουσ' ἔτι.  
###99  
τεθνᾶσιν ἅνδρες, ὡς τὸ σὸν ζυνὴκ' ἐγώ;  
###100  
Θανόντες ἤδη τἄμ' ἀφαιρείσθων ὅπλα.  
###101  
εἶεν· τί γὰρ δὴ παῖς ὁ τοῦ Λαερτίου;  
###102  
ποῦ σοι τύχης ἕστηκεν; ἢ πέφευγέ σε;  
###103  
ἦ τοὐπίτριπτον κίναδος ἐξήρου μ', ὅπου;  
###104  
Ἔγωγ'· Ὀδυσσέα, τὸν σὸν ἐνστάτην, λέγω.  
###105  
ἥδιστος, ὦ δέσποινα, δεσμώτης ἔσω  
###106  
θακεῖ· θανεῖν γὰρ αὐτὸν οὔ τί πω θέλω.  
###107  
Πρὶν ἂν τί δρόσης ἢ τί κερδάνῃς πλέον;  
###108  
Πρὶν ἂν δεθεὶς πρὸς κίον' ἑρκείου στέγης —  
###109  
Τί δῆτα τὸν δύστηνον ἐργάσει κακόν;  
###110  
Μάστιγι πρῶτον νῶτα φοινιχθεὶς θάνῃ.  
###111  
Mὴ δῆτα τὸν δύστηνον ὧδέ γ' αἰκίσῃ.  
###112  
Χαίρειν, Ἀθάνα, τἄλλ' ἐγώ σ' ἐφίεμαι,  
###113  
κεῖνος δὲ τίσει τήνδε κοὐκ ἄλλην δίκην.  
###114  
Σὺ δ' οὖν, ἐπειδὴ τέρψις ἥδε σοι τὸ δρᾷν,  
###115  
χρῶ χειρί· φείδου μηδὲν ὧνπερ ὲννοεῖς.  
###116  
Χωρῶ πρὸς ἔργον· τοῦτό σοι δ' ἐφίεμαι,  
###117  
τοιάνδ' ἀεί μοι ξύμμαχον παρεστάναι.  
###118  
Ὁρᾷς, Ὀδυσσεῦ, τὴν θεῶν ἰσχὺν, ὅση;  
###119  
τούτου τις ἄν σοι τἀνδρὸς ἢ προνούστερος,  
###120  
ἢ δρᾷν ἀμείνων εὑρέθη τὰ καίρια;  
###121  
ἐγὼ μὲν οὐδέν' οἶδ'· ἐποικτείρω δέ νιν  
###122  
δύστηνον ἔμπας, καίπερ ὄντα δυςμενὴ,  
###123  
ὁθούνεκ' ἄτῃ ξυγκατέζευκται κακῇ,  
###124  
οὐδὲν τὸ τούτου μᾶλλον ἢ τοὐμὸν σκοπῶν.  
###125  
ὁρῶ γὰρ ἡμάς οὐδὲν ὄντας ἄλλο πλὴν  
###126  
εἴδωλ', ὅσοιπερ ζῶμεν, ἢ κούφην σκιάν.  
###127  
Τοιαῦτα τοίνυν εἰσορῶν, ὑπέρκοπον  
###128  
μηδέν ποτ' εἴπῃς αὐτὸς εἰς θεοὺς ἔπος,  
###129  
μηδ' ὄγκον ἄρῃς μηδέν', εἴ τινος πλέον  
###130  
ἢ χειρὶ βρίθεις ἢ μακροῦ πλούτου βάθει.  
###131  
ὡς ἡμέρα κλίνει τε κἀνάγει πάλιν  
###132  
ἅπαντα τἀνθρώπεια· τοὺς δὲ σώφρονας  
###133  
θεοὶ φιλοῦσι καὶ στυγοῦσι τοὺς κακούς.  
###134  
Τελαμώνιε παῖ, τῆς ἀμφιρύτου  
###135  
Σαλαμῖνος ἔχων βάθρον ἀγχιάλου,  
###136  
σὲ μὲν εὖ πράσσοντ' ἐπιχαίρω·  
###137  
σὲ δ' ὅταν πληγὴ Δῖός ἢ ζαμενὴς  
###138  
λόγος ἐκ Δαναῶν κακόθρους ἐπιβῇ,  
###139  
μέγαν ὄκνον ἔχω καὶ πεφόβημαι  
###140  
πτηνῆς ὡς ὄμμα πελείας.  
###141  
Ὡς καὶ τῆς νῦν φθιμένης νυκτὸς  
###142  
ιιεγάλοι θόρυβοι κατέχουσ' ἡμᾶς  
###143  
ἔπι δυςκλείᾳ, σὲ τὸν ἱππομανῆ  
###144  
λειμῶν' ὲπιβάντ' ὀλέσαι Δαναῶν  
###145  
βοτὰ καὶ λείαν,  
###146  
ἥπερ δορίληπτος ἔτ' ἦν λοιπὴ,  
###147  
κτείνοντ' αἴθωνι σιδήρῳ.  
###148  
Τοιούςδε λόγους ψιθύρους πράσσων  
###149  
εἰς ὦτα φέρει πᾶσιν Ὀδυσσεὺς,  
###150  
καὶ σφόδρα πείθει· περὶ γὰρ σοῦ νῦν  
###151  
εὔπειστα λέγει· καὶ πᾶς ὁ κλύων  
###152  
τοῦ λἐξαντος χαίρει μᾶλλον,  
###153  
τοῖς σοῖς ἄχεσιν καθυβρίζων.  
###154  
Τῶν γὰρ μεγάλων ψυχῶν ἱεὶς  
###155  
οὐκ ἂν ἁμάρτοι· κατὰ δ' ἄν τις ἐμοῦ  
###156  
τοιαῦτα λέγων οὐκ ἂν πείθοι·  
###157  
πρὸς γὰρ τὸν ἔχονθ' ὁ φθόνος ἕρπει.  
###158  
καίτοι σμικροὶ μεγάλων χωρὶς  
###159  
σφαλερὸν πύργου ῥῦμα πέλονται·  
###160  
μετὰ γὰρ μεγάλων βαιὸς ἄριστ' ἂν,  
###161  
καὶ μέγας ὀρθοῖθ' ὑπὸ μικροτέρων.  
###162  
ἀλλ' οὐ δυνατὸν τοὺς ἀνοήτους  
###163  
τούτων γνώμας προδιδάσκειν.  
###164  
ὑπὸ τοιούτων ἀνδρῶν θορυβεῖ,  
###165  
χἠμεῖς οὐδὲν σθένομεν πρὸς ταῦτ'  
###166  
ἀπαλέξασθαι σοῦ χωρὶς, ἄναξ.  
###167  
ἀλλ', ὅτε γὰρ δὴ τὸ σὸν ὄμμ' ἀπέδρav,  
###168  
παταγοῦσιν ἅτε πτηνῶν ἀγέλαι,  
###169  
μέγαν αἰγυπιὸν δ' ὑποδείσαντες  
###170  
τάχ' ἂν, ἐξαίφνης εἰ σὺ φανείης,  
###171  
σιγῇ πτήξειαν ἄφωνοι.  
###172  
ᾖ ῥά σε Ταυροπόλα Διὸς Ἄρτεμις,  
###173  
ὦ μεγάλα φάτις, ὦ  
###174  
μᾶτερ αἰσχύνας ἐμᾶς,  
###175  
ὥρμασε πανδάμους ἐπὶ βοῦς ἀγελαίας,  
###176  
ἦ πού τινος νίκας ἀκάρπωτον χάριν,  
###177  
ἤ ῥα κλυτῶν ἐνάρων  
###178  
ψευσθεῖσ', ἀδώροις εἴτ' ὲλαφηβολἐαις.  
###179  
ἢ χαλκοθώραξ ἥντιν' Ἐννυάλιος  
###180  
μομφὰν ἔχων  
###181  
ξυνοῦ δορὸς, ἐννυχίοις μαχαναῖς  
###182  
ἐτίσατο λώβαν.  
###183  
Οὐ, τοτε γὰρ φρενόθεν γ' ἐπ' ἀριστερὰ,  
###184  
παῖ Τελαμῶνος, ἔβας  
###185  
τόσσον ὲν ποίμναις πίτνων·  
###186  
ἥκοι γὰρ ἂν θεία νόσος· ἀλλ' ἀπερύκοι  
###187  
καὶ Ζεὺς κακὰν καὶ Φοῖβος Ἀργείων φάτιν ·  
###188  
εἰ δ' ὑποβαλλόμενοι  
###189  
κλέπτουσι μύθους οἱ μεγάλοι βασιλῆς  
###190  
ἢ τᾶς ἀσώτου Σισυφιδᾶν γενεᾶς,  
###191  
μὴ, μή μ', ἄναξ,  
###192  
ἔθ' ὦδ' ἐφάλοις κλισίαις ὄμμ' ἔχων  
###193  
κακὰν φάτιν ἄρῃ.  
###194  
Ἀλλ' ἄνα ἐς ἐδράνων, ὅπου μακραίωνι  
###195  
στηρίζει ποτὲ τᾷδ' ἀγωνίῳ σχολᾷ  
###196  
ἄταν οὐρανίαν φλέγων  
###197  
ἐχθρῶν δ' ὕβρις ὧδ' ἀτάρβηθ'  
###198  
ὁρμᾶται ὲν εὐανέμοις βάσσαις,  
###199  
πάντων καγχαζόντων  
###200  
γλώσσαις βαρυάλγητα·  
###201  
ἐμοὶ δ' ἄχος ἕστακεν.  
###202  
Ναὸς ἀρωγοὶ τῆς Αἴαντος,  
###203  
γενεᾶς χθονίων ἀπ' Ἐρεχθειδᾶν,  
###204  
ἔχομεν στοναχὰς οἱ κηδόμενοι  
###205  
τοῦ Τελαμῶνος τηλόθεν οἴκου.  
###206  
νῦν γὰρ ὁ δεινὸς, μέγας, ὠμοκρατὴς  
###207  
Αἴας θολερός  
###208  
κεῖται χειμῶνι νοσήσας.  
###209  
τί δ' ἐνήλλακται τῆς ἀμερίας  
###210  
νὺξ ἥδε βάρος;  
###211  
παῖ τοῦ Φρυγίου Τελεύταντος,  
###212  
λέγ', ἐπεὶ σὲ, λέχος δουριάλωτον,  
###213  
στέρξας ἀνέχει θούριος Αἴας,  
###214  
ὥστ' οὐκ ἂν ἄιδρις ὑπείποις.  
###215  
Πῶς δῆτα λέγω λόγον ἄῤῥητον;  
###216  
θανάτῳ γὰρ ἴσον πάθος ἐκπεύσει.  
###217  
μανίᾳ γὰρ ἁλοὺς ἧμιν ὁ κλεινὸς  
###218  
νύκτερος Αἴας ἀπελωβήθη.  
###219  
τοιαῦτ' ἂν ἴδοις σκηνῆς ἔνδον  
###220  
χειροδάικτα σφάγι' αίμοβαφῆ,  
###221  
κείνου χρηστήρια τἀνδρός.  
###222  
Οἵαν ἐδήλωσας ἀνδρὸς  
###223  
αἴθοπος ἀγγελίαν,  
###224  
ἄτλατον οὐδὲ φευκτὰν,  
###225  
τῶν μεγάλων Δαναῶν ὕπο κλῃζομέναν,  
###226  
τὰν ὁ μέγας μῦθος ἀέξει.  
###227  
Οἴ μοι, φοβοῦμαι τὸ προςἐρπον· περίφαντος ἀνὴρ  
###228  
θανεῖται, παραπλήκτῳ χερὶ συγκατακτὰς  
###229  
κελαινοῖς ξίφεσιν βοτὰ καὶ  
###230  
βοτῆρας ἱππονώμους.  
###231  
ὦ μοι, κεῖθεν, κεῖθεν ἄρ' ἡμῖν  
###232  
δεσμῶτιν ἄγων ἤλυθε ποίμναν·  
###233  
ὧν τὴν μὲν ἔσω σφάζ' ἐπὶ γαίας,  
###234  
τὰ δέ πλευροκοπῶν διχ' ἀνερρήγνυ.  
###235  
δύο δ' ἀργίποδας κριοὺς ἀνελὼν  
###236  
τοῦ μὲν κεφαλὴν καὶ γλῶσσαν ἄκραν  
###237  
ῥιπτεῖ θερίσας, τὸν δ' ὀρθὸν ἄνω  
###238  
κίονι δήσας  
###239  
μέγαν ίπποδέτην ῥυτῆρα λαβὼν  
###240  
παίει λιγυρᾷ μάστιγι διπλῆ,  
###241  
κακὰ δεννάζων ῥήμαθ', ἃ δαίμων  
###242  
κοὐδεὶς ἀνδρῶν ἐδίδαξεν.  
###243  
Ὥρα τιν' ἤδη κάρα κα-  
###244  
λύμμασι κρυψάμενον  
###245  
ποδοῖν κλοπὰν ἀρέσθαι,  
###246  
ἢ θοὸν εἰρεσίας ζυγὸν ἑζόμενον  
###247  
ποντοπόρῳ ναὶ μεθεῖναι.  
###248  
τοίας ἐρέσσουσιν ἀπειλὰς δικρατεῖς Ἀτρεῖδαι  
###249  
καθ' ἡμῶν· πεφόβημαι λιθόλευστον Ἄρη  
###250  
ξυναλγεῖν μετά τοῦδε τυπεὶς,  
###251  
τὸν αἶσ' ἄπλατος ἴσχει.  
###252  
Οὐκ ἔτι· λαμπρᾶς γὰρ ἄτερ στεροπᾶς  
###253  
ᾄξας ὀξὺς νότος ὣς, λήγει.  
###254  
καὶ νῦν φρόνιμος νέον ἄλγος ἔχει.  
###255  
τὸ γὰρ ὲςλεύσσειν οἰκεῖα πάθη,  
###256  
μηδενὸς ἄλλου παραπράξαντος  
###257  
μεγάλας ὀδύνας ὑποτείνει.  
###258  
Ἀλλ' εἰ πέπαυται, κάρτ' ἂν εὐτυχεῖν  
###259  
δοκῶ. φρούδου γὰρ ἤδη τοῦ κακοῦ μείων λόγος.  
###260  
Πότερα δ' ἂν, εἰ νέμοι τις αἵρεσιν, λάβοις,  
###261  
φίλους ἀνιῶν αὐτὸς ἡδονὰς ἔχειν,  
###262  
ἢ κοινὸς ὲν κοινοῖσι λυπεῖσθαι ξυνών;  
###263  
Τό τοι διπλάζον, ὦ γύναι, μεῖζον κακόν.  
###264  
Ἡμεῖς ἄρ' οὐ νοσοῦντες ἀτώμεσθα νῦν.  
###265  
Πῶς τοῦτ' ἔλεξας; οὐ κάτοιδ' ὅπως λέγεις.  
###266  
Ἀνὴρ ἐκεῖνος, ἡνίκ' ἦν ὲν τῇ νόσῳ,  
###267  
αὐτὸς μὲν ἥδεθ' οἷσιν εἰιχετ' ὲν κακοῖς,  
###268  
ἡμᾶς δὲ τοὺς φρονοῦντας ἠνία ξυνών·  
###269  
νῦν δ', ὡς ἔληξε κἀνέπνευσε τῆς νόσου,  
###270  
κεῖνός τε λύπῃ πᾶς ἐλήλαται κακῇ,  
###271  
ἡμάς θ' ὁμοίως οὐδὲν ἧσσον ἢ πάρος.  
###272  
ἆρ' ἔστι ταῦτα δὶς τόσ' ἐξ ἁπλῶν κακά;  
###273  
Ξύμφημι δή σοι καὶ δέδοικα μὴ 'κ θεοῦ  
###274  
πληγή τις ἥκῃ· πῶς γὰρ, εἰ πεπαυμένος  
###275  
μηδέν τι μᾶλλον ἢ νοσῶν εὐφραίνεται;  
###276  
Ὡς ὧδ' ἐχόντων τῶνδ' ἐπίστασθαί σε χρή,  
###277  
Τις γάρ ποτ' ἀρχὴ τοῦ κακοῦ προςέπτατο ;  
###278  
δήλωσον ἡμῖν, τοῖς ξυναλγοῦσιν τύχας.  
###279  
Ἅπαν μαθήσει τοὖργον, ὡς κοινωνὸς ὤν.  
###280  
κεῖνος γὰρ ἄκρας νυκτὸς, ἡνίχ' ἕσπεροι  
###281  
λαμπτῆρες οὐκἐτ' ᾖθον, ἄμφηκες λαβὼν  
###282  
ὲμαίετ' ἔγχος ἐξόδους ἕρπειν κενάς.  
###283  
κἀγὼ 'πιπλήσσω καὶ λέγω, τί χρῆμα δρᾷς,  
###284  
Αἴας; τί τήνδ' ἄκλητος οὔθ' ὑπ' ἀγγέλων  
###285  
κληθεὶς ἀφορμᾷς πεῖραν, οὔτε του κλύων  
###286  
σάλπιγγος; ἀλλὰ νῦν γε πᾶς εὕδει στρατός. —  
###287  
ὁ δ' εἶπε πρός με βαί', ἀεὶ δ' ὑμνούμενα,  
###288  
γύναι, γυναιξὶ κόσμον ἡ σιγὴ φέρει.  
###289  
κἀγὼ μαθοῦσ' ἔληξ', ὁ δ' ἐσσύθη μόνος.  
###290  
καὶ τὰς ὲκεῖ μὲν οὐκ ἔχω λέγειν πάθας.  
###291  
ἔσω δ' ὲςῆλθε συνδέτους ἄγων ὁμοῦ  
###292  
ταύρους, κύνας βοτῆρας, εὔκερών τ' ἄγραν.  
###293  
καὶ τοὺς μὲν ηὐχένιζε, τοὺς δ' ἄνω τρέπων  
###294  
ἔσφαζε κἀρράχιζε, τοὺς δὲ δεσμίους  
###295  
ᾐκίζεθ', ὥστε φῶτας, ὲν ποίμναις πίτνων.  
###296  
τέλος δ' ὑπάξας διὰ θυρῶν, σκιᾷ τινὶ  
###297  
λόγους ἀνέσπα, τοὺς μὲν Ἀτρειδῶν κάτα,  
###298  
τοὺς δ' ἀμφ' Ὀδυσσεῖ, ξυντιθεὶς γέλων πολὺν,  
###299  
ὅσην κατ' αὐτῶν ὕβριν ἐκτίσαιτ' ἰών·  
###300  
κἄπειτ' ἐπᾴξας αὖθις ἐς δόμους πάλιν,  
###301  
ἔμφρων μόλις πως ξὺν χρόνῳ καθίσταται,  
###302  
καὶ πλῆρες ἄτης ὡς διοπτεύει στέγος,  
###303  
παίσας κάρα 'θώὐζεν· ὲν δ' ἐρειπίοις  
###304  
νεκρῶν ὲρειφθεὶς ἕζετ' ἀρνείου φόνου,  
###305  
κόμην ἀπρὶξ ὄνυξι συλλαβὼν χερί.  
###306  
καὶ τὸν μὲν ἧστο πλεῖστον ἄφθογγος χρόνον·  
###307  
ἔπειτ' ἐμοὶ τὰ δείν' ἐπηπείλησ' ἔπη,  
###308  
εἰ μὴ φανοίην πᾶν τὸ συντυχὸν πάθος,  
###309  
κἀνήρετ', ὲν τῷ πράγματος κυρεῖ ποτἐ.  
###310  
κἀγὼ, φίλοι, δείσασα τοὐ ἑιργασμένον  
###311  
ἔλεξα πᾶν, ὅσονπερ ἐξηπιστάμην,  
###312  
ὁ δ' εὐθὺς ἐξῴμωξεν οἰμωγὰς λυγρὰς,  
###313  
ἃς οὔποτ' αὐτοῦ πρόσθεν εἰςήκουσ' ἐγώ.  
###314  
πρὸς γὰρ κακοῦ τε καὶ βαρυψύχου γόους  
###315  
τοιούςδ' ἀεί ποτ' ἀνδρὸς ὲξηγεῖτ' ἔχειν.  
###316  
ἀλλ' ἀψόφητος ὀξέων κωκυμάτων  
###317  
ὑπεστέναζε, ταῦρος ὣς βρυχώμενος.  
###318  
νῦν δ' ὲν τοιᾷδε κείμενος κακῇ τύχῃ  
###319  
ἄσιτος ἀνὴρ, ἄποτος, ὲν μέσοις βοτοῖς  
###320  
σιδηροκμῆσιν ἥσυχος θακεῖ πεσών.  
###321  
καὶ δῆλός έστιν ὥς τι δρασείων κακόν.  
###322  
τοιαῦτα γάρ πως καὶ λέγει κὠδύρεται.  
###323  
Ἀλλ', ὦ φίλοι, τούτων γὰρ οὕνεκ' ἐστάλην,  
###324  
ἀρήξατ' εξελθόντες, εἰ δύνασθέ τι.  
###325  
φίλων γὰρ οἱ τοιοίδε νικῶνται λόγοις.  
###326  
Τέκμησσα, δεινὰ, παῖ Τελεύταντος, λέγεις  
###327  
ἡμῖν, τὸν ἄνδρα διαπεφοιβάσθαι κακοῖς.  
###328  
Ἰώ μοί μοι.  
###329  
Τάχ', ὡς ἔοικε μᾶλλον. ἢ οὐκ ἠκούσατε  
###330  
Αἴαντος, οἵαν τήνδε θωύσσει βοήν;  
###331  
Ἰώ μοί μοι.  
###332  
ἀνὴρ ἔοικεν ἢ νοσεῖν ἢ τοῖς πάλαι  
###333  
νοσήμασι ξυνοῦσι λυπεῖσθαι παρών.  
###334  
Ἰὼ παῖ, παῖ.  
###335  
Ὤ μοι τάλαιν', Εὐρύσακες, ἀμφὶ σοὶ βοᾷ.  
###336  
τί ποτε μενοινᾷ; ποῦ ποτ' εἶ; τάλαιν' ἐγώ.  
###337  
Τεῦκρον καλῶ, ποῦ Τεῦκρος; ἦ τὸν εἰςαεὶ  
###338  
λεηλατήσει χρόνον; ἐγὼ δ' ἀπόλλυμαι.  
###339  
ἀνὴρ φρονεῖν ἔοικεν· ἀλλ' ἀνοίγετε.  
###340  
τάχ' ἄν τιν' αἰδῶ κἀπ' ἐμοὶ βλέψας λάβοι.  
###341  
Ἴδου, διοίγω· προςβλἐπειν δ' ἔξεστί σοι  
###342  
τὰ τοῦδε πράγη, καὐτὸς ὡς ἔχων κυρεῖ.  
###343  
Ἰὼ  
###344  
φίλοι ναυβάται, μόνοι ἐμῶν φίλων  
###345  
μόνοι τ' ἐμμένοντες ὀρθῷ νόμῳ,  
###346  
ἴδεσθέ μ' οἶον ἄρτι κῦμα φοινίας ὑπὸ ζάλης  
###347  
ἀμφίδρομον κυκλεῖται.  
###348  
οἴ μ', ὡς ἔοικας ὀρθὰ μαρτυρεῖν ἄγαν.  
###349  
δηλοῖ δὲ τοὖργον, ὡς ἀφροντίστως ἔχει.  
###350  
ἰὼ  
###351  
γένος ναίας ἀρωγὸν τέχνας,  
###352  
ἅλιον ὅς ἐπέβας ἐλίσσων πλάταν,  
###353  
σέ τοι, σέ τοι μόνον δέδορκα ποιμένων ὲπαρκέσοντ'.  
###354  
ἀλλά με συνδάϊξον.  
###355  
εὔφημα φώνει· μὴ κακὸν κακῷ διδοὺς  
###356  
ἄκος, πλέον τὸ πῆμα τῆς ἄτης τίθει.  
###357  
ὁρᾷς τὸν θρασὺν, τὸν εὐκάρδιον,  
###358  
τὸν ὲν δαΐοις ἄτρεστον μάχαις,  
###359  
ὲν ἀφόβοις με θηρσὶ δεινὸν χέρας;  
###360  
οἴ μοι γέλωτος, οἶον ὑβρίσθην ἄρα.  
###361  
μὴ δέσποτ' Αἴας, λίσσομαί σ', αὔδα τάδε.  
###362  
Οὐκ ἐκτός; οὐκ ἄψορρον ὲκνεμεῖ πόδα;  
###363  
αἰαῖ, αἰαῖ.  
###364  
ὦ πρὸς θεῶν, ὕπεικε καὶ φρόνησον εὖ.  
###365  
ὦ, δύςμορος, ὅς χερὶ μὲν  
###366  
μεθῆκα τοὺς ἀλάστορας,  
###367  
ὲν δ' ἑλίκεσσι βουσὶ καὶ  
###368  
κλυτοῖς πεσὼν αἰπολίοις,  
###369  
ἐρεμνὸν αἷμ' ἔδευσα.  
###370  
Τί δῆτ' ἂν ἀλγοίης ἐπ' ἐξειργασμένοις·  
###371  
οὐ γὰρ γένοιτ' ἂν ταῦθ' ὅπως οὐχ ὧδ' ἔχειν.  
###372  
Ἰὼ πάνθ' ὁρῶν, ἀπάντων ἀεὶ  
###373  
κακῶν ὄργανον, τέκνον Λἀρτίου,  
###374  
κακοπινέστατόν τ' ἄλημα στρατοῦ,  
###375  
ἦ που πολὺν γέλωθ' ὑφ' ἡδονἠς ἄγεις.  
###376  
Ξὺν τώ θεῷ πᾶς καὶ γελᾷ κὠδύρεται.  
###377  
Ἴδοιμι δή νιν, καίπερ ὧδ' ἀτώμενος.  
###378  
ἴω μοί μοι.  
###379  
Μηδὲν μέγ' εἴπῃς· οὐχ ὁρᾷς, ἵν' εἶ κακοῦ;  
###380  
ὦ Ζεῦ, προγόνων προπάτωρ,  
###381  
πῶς ἂν τὸν αἱμυλώτατον,  
###382  
ἐχθρὸν ἄλημα, τούς τε δισ-  
###383  
σάρχας ὀλέσσας βασιλῆς,  
###384  
τέλος θάνοιμι καὐτός!  
###385  
ὅταν κατεύχῃ ταῦθ', ὁμοῦ κἀμοὶ θανεῖν  
###386  
εὔχου· τί γὰρ δεῖ ζῆν με, σοῦ τεθνηκότος;  
###387  
Ἰὼ σκότος, ἐμὸν φάος,  
###388  
ἔρεβος ὦ φαεννότατον ὡς ἐμοί·  
###389  
ἕλεσθ', ἕλεσθέ μ' οἰκήτορα,  
###390  
ἕλεσθέ μ', οὔτε γὰρ θεῶν  
###391  
γένος, οὔθ' ἁμερίων  
###392  
ἔτ' ἄξιος βλέπειν τίν'  
###393  
εἰς ὄνασιν ἀνθοώπων.  
###394  
ἀλλά μ' ἁ Δῖός  
###395  
ἀλκίμα θεὸς  
###396  
ὀλέθριον αἰκίζει.  
###397  
ποὶ τις οὖν φύγῃ;  
###398  
ποῖ μολὼν μενῶ;  
###399  
εἰ τὰ μὲν φθίνει, φίλοι,  
###400  
τοῖςδ' ὁμοῦ πέλας,  
###401  
μωραῖς δ' ἄγραις προςκειμεθα,  
###402  
πᾶς δὲ στρατὸς δίπαλτος ἄν με  
###403  
χειρὶ φονεύοι.  
###404  
ὦ δυστάλαινα, τοιάδ' ἄνδρα χρήσιμον  
###405  
φωνεῖν, ὁ πρόσθεν οὗτος οὐκ ἔτλη ποτ' ἄν.  
###406  
ἰὼ πόροι ἁλίρροθοι,  
###407  
πάραλά τ' ἄντρα καὶ νέμος ἐπάκτιον,  
###408  
πολύν, πολύν με δαρόν τε δὴ  
###409  
κατείχετ' ἀμφὶ Τροίαν  
###410  
χρόνον· ἀλλ' οὐκ ἔτι μ', οὐκ  
###411  
ἔτ' ἀμπνοὰς ἔχοντα·  
###412  
τοῦτό τις φρονῶν ἴστω.  
###413  
ὦ Σκαμάνδριοι  
###414  
γείτονες ῥοαὶ  
###415  
εὔφρονες Ἀργείοις,  
###416  
οὐκ ἔτ' ἄνδρα μὴ  
###417  
τόνδ' ἴδητ', ἔπος  
###418  
ὲξερέω μἐγ', οἷον οὔ  
###419  
τινα Τροία στρατοῦ  
###420  
δέρχθη, χθονὸς μολόντ' ἀπὸ  
###421  
Ἑλλανίδος· τανῦν δ' ἄτιμος  
###422  
ὧδε πρόκειμαι.  
###423  
Οὔτοι σ' ἀπείργειν, οὔθ' ὅπως ἐῶ λέγειν  
###424  
ἔχω κακοῖς τοιοῖςδε συμπεπτωκότα.  
###425  
Αἰαῖ· τίς ἄν ποτ' ᾤεθ' ὧδ' ἐπώνυμον  
###426  
τοὐμὸν ξυνοίσειν ὄνομα τοῖς ἐμοῖς κακοῖς;  
###427  
νῦν γὰρ πάρεστι καὶ δὶς αἰάζειν ἐμοὶ,  
###428  
καὶ τρίς· τοιούτοις γὰρ κακοῖς ἐντυγχάνω ·  
###429  
ὅτου πατὴρ μὲν τἧςδ' ἀπ' Ἰδαίας χθονὸς,  
###430  
τὰ πρῶτα καλλιστεῖ' ἀριστεύσας στρατοῦ,  
###431  
πρὸς οἶκον ἦλθε πάσαν εὔκλειαν φέρων.  
###432  
ἐγὼ δ' ὁ κείνου παῖς, τὸν αὐτὸν εἰς τόπον  
###433  
Τροίας ἐπελθὼν οὐκ ἐλάσσονι σθένει,  
###434  
οὐδ' ἔργα μείω χειρὸς ἀρκέσας ἐμῆς,  
###435  
ἄτιμος Ἀργείοισιν ὧδ' ἀπόλλυμαι.  
###436  
καίτοι τοσοῦτόν γ' ὲζεπίστασθαι δοκῶ,  
###437  
εἰ ζῶν Ἀχιλλεὺς τῶν ὅπλων τῶν ὧν πέρι  
###438  
κρίνειν ἔμελλε κράτος ἀριστείας τινὶ,  
###439  
οὐκ ἄν τις αὔτ' ἔμαρψεν ἄλλος ἀντ' ἐμοῦ.  
###440  
νῦν δ' αὔτ' Ἀτρεῖδαι φωτὶ παντουργῷ φρένας  
###441  
ἔπραξαν, ἀνδρὸς τοῦδ' ἀπώσαντες κράτη.  
###442  
κεἰ μὴ τόδ' ὄμμα καὶ φρένες διάστροφοι  
###443  
γνώμης ἀπῇξαν τῆς ἐμῆς, οὐκ ἄν ποτε  
###444  
δίκην κατ' ἄλλου φωτὸς ὧδ' ἐψήφισαν.  
###445  
νῦν δ' ἡ Δῖός γοργῶπις ἀδάματος θεὰ  
###446  
ἤδη μ' ἐπ' αὐτοῖς χεῖρ' ἐπεντύνοντ' ἐμὴν  
###447  
ἔσφηλεν, ἐμβαλοῦσα λυσσώδη νόσον,  
###448  
ὥστ' ὲν τοιοῖςδε χεῖρας αἱμάξαι βοτοῖς·  
###449  
κεῖνοι δ' ἐπεγγελῶσιν ἐκπεφευγότες,  
###450  
ἐμοῦ μὲν οὐχ ἑκόντος· εἰ δέ τις θεῶν  
###451  
βλάπτοι, φύγοι γ ἂν χὠ κακὸς τὸν κρείσσονα.  
###452  
καὶ νῦν τί χρὴ δρᾷν; ὅστις ἐμφανῶς θεοῖς  
###453  
ἐχθαίρομαι, μισεῖ δέ μ' Ἑλλήνων στρατός·  
###454  
ἔχθει δὲ Τροία πᾶσα καὶ πεδία τάδε.  
###455  
πότερα πρὸς οἴκους, ναυλόχους λιπὼν ἕδρας,  
###456  
μόνους τ' Ἀτρείδας, πέλαγος Αἰγαῖον περῶ;  
###457  
καὶ ποῖον ὄμμα πατρὶ δηλώσω φανεὶς  
###458  
Τελαμῶνι; πῶς με τλήσεταί ποτ' εἰςιδεῖν  
###459  
γυμνὸν φανέντα τῶν ἀριστείων ἄτερ,  
###460  
ὦν αὐτὸς ἔσχε στέφανον εὐκλείας μέγαν;  
###461  
οὐκ ἔστι τοὖργον τλητόν· ἀλλὰ δῆτ' ἰὼν  
###462  
πρὸς ἔρυμα Τρώων, ξυμπεσὼν μόνος μόνοις  
###463  
καὶ δρῶν τι χρηστὸν, εἶτα λοίσθιον θάνω;  
###464  
ἀλλ' ὧδέ γ' Ἀτρείδας ἂν εὐφράναιμί που.  
###465  
οὐκ ἔστι ταῦτα· πεῖρά τις ζητητέα  
###466  
τοιάδ', ἀφ' ἧς γέροντι δηλώσω πατρὶ,  
###467  
μή τοι φύσιν γ' ἄσπλαγχνος ἐκ κείνου γεγώς.  
###468  
αἰσχρὸν γὰρ ἄνδρα τοῦ μακροῦ χρῄζειν βίου,  
###469  
κακοῖσιν ὅστις μηδὲν ἐξαλλάσσεται.  
###470  
τί γὰρ παρ' ἦμαρ ἡμέρα τέρπειν ἔχει  
###471  
προςθεῖσα κἀναθεῖσα τοῦ γε κατθανεῖν;  
###472  
οὐκ ἂν πριαίμην οὐδενὸς λόγου βροτὸν,  
###473  
ὅστις κεναῖσιν ἐλπίσιν θερμαίνεται.  
###474  
ἀλλ' ἢ καλῶς ζῆν ἢ καλῶς τεθνηκέναι  
###475  
τὸν εὐγενῆ χρή· πάντ' ἀκήκοας λόγον.  
###476  
Οὐδεὶς ἐρεῖ ποθ', ὡς ὑπόβλητον λόγον,  
###477  
Αἴας, ἔλεξας, ἀλλὰ τῆς σαυτοῦ φρενός.  
###478  
παῦσαί γε μέντοι καὶ δὸς ἀνδράσιν φίλοις  
###479  
γνώμης κρατῆσαι, τάςδε φροντἐδας μεθείς.  
###480  
ὦ δἐσποτ' Αἴας, τῆς ἀναγκαίας τύχης  
###481  
οὐκ ἔστιν οὐδὲν μεῖζον ἀθρώποις κακ(ν.  
###482  
ἐγὼ δ' ἐλευθέρου μὲν ἐξέφυν πατρὸς,  
###483  
εἴπερ τινὸς, σθένοντος ὲν πλούτῳ, Φρύγων·  
###484  
νῦν δ' εἰμὶ δούλη· θεοῖς γὰρ ὧδ' ἔδοξέ που,  
###485  
καὶ σῇ μάλιστα χειρί· τοιγαροῦν, ἐπεὶ  
###486  
τὸ σὸν λέχος ξυνῆλθον, εὗ φρονῶ τὰ σὰ,  
###487  
καί σ' ἀντιάζω πρός τ' ὲᾳεστἐου Δῖός  
###488  
εὐνῆς τε τῆς σῆς, ἧς συνηλλάχθης ἐμοὶ,  
###489  
μή μ' ἀξιώσῃς βάξιν ἀλγεινὴν λαβεῖν  
###490  
τῶν σῶν ὑπ' ἐχθρῶν, χειρίαν ἀφεὶς τινί.  
###491  
ἢν γὰρ θάνῃς σὺ καἰ τελευτήσας ἀφῇς,  
###492  
ταύτῃ νόμιζε κἀμὲ τῇ τόθ' ἡμέρᾳ  
###493  
βίᾳ ξυναρπασθεῖσαν Ἀργείων ὕπο  
###494  
ζῆν παιδὶ τῷ σῷ δουλίαν ἕξειν τροφήν.  
###495  
καί τις πικρὸν πρόςφθεγμα δεσποτῶν ἐρεῖ,  
###496  
λόγοις ἰάπτων, ἴδετε τὴν ὁμευνέτιν  
###497  
Αἴαντος, ὃς μέγιστον ἴσχυσε στρατοῦ,  
###498  
οἷας λατρείας ἀνθ' ὅσου ζήλου τρἐφει!  
###499  
τοιαῦτ' ἐρεῖ τις· κἀμὲ μὲν δαίμων ἐλᾷ  
###500  
σοὶ δ' αἰσχρὰ τἄπη ταῦτα καὶ τῷ σῷ γένει.  
###501  
ἀλλ' αἴδεσαι μὲν πατέρα τὸν σὸν ὲν λυγρῷ  
###502  
γήρᾳ προλείπων· αἴδεσαι δὲ μητέρα  
###503  
πολλῶν ἐτῶν κληροῦχον, ἥ σε πολλάκις  
###504  
θεοῖς ἀρᾶται ζῶντα πρὸς δόμους μολεῖν.  
###505  
οἴκτειρε δ', ὦναξ, παῖδα τὸν σὸν, εἰ νέας  
###506  
τροφῆς στερηθεὶς σοῦ διοίσεται μόνος  
###507  
ὑπ' ὀρφανιστῶν μὴ φίλων, ὅσον κακὸν  
###508  
κείνῳ τε κάμοι τοῦθ', ὅταν θάνῃς, νεμεῖς.  
###509  
ἐμοὶ γάρ οὐκ ἔτ' ἐστὶν εἰς ὅ τι βλέπω,  
###510  
πλὴν σοῦ· σὺ γάρ μοι πατρίδ' ᾔστωσας δορὶ,  
###511  
καὶ μητέρ' ἄλλη μοῖρα τὸν φύσαντά τε  
###512  
καθεῖλεν Ἅιδου θανασίμους οἰκήτορας.  
###513  
τίς δἧτ' ἐμοὶ γένοιτ' ἂν ἀντὶ σοῦ πατρίς;  
###514  
τίς πλοῦτος; ὲν σοὶ πᾶσ' ἔγωγε σώζομαι.  
###515  
ὁ20 ἀλλ' ἴσχε κἀμοῦ μνῆστιν· ἀνδρί τοι χρεὼν  
###516  
μνήμην προφάναι, τερπνὸν εἰ τί που πάθοι.  
###517  
χάρις χάριν γάρ έστιν ἡ τίκτουσ' ἀεί·  
###518  
ὅτου δ' ἀπορρεῖ μνῆστις εὖ πεπονθότος,  
###519  
οὐκ ἂν γένοιτ' ἔθ' οὗτος εὐγενὴς ἀνήρ.  
###520  
Αἴας, ἔχειν σ' ἂν οἶκτον, ὡς κἀγὼ, φρενὶ,  
###521  
θἐλοιμ' ἄν· αἰνοίης γὰρ ἂν τὰ τῆςδ' ἔπη.  
###522  
Καὶ κάρτ' ἐπαίνου τεύξεται πρὸς γοῦν ἐμοῦ,  
###523  
ἐὰν μόνον τὸ ταχθὲν εὖ τολμᾷ τελεῖν.  
###524  
Ἀλλ', ὦ φίλ' Αἴας, πάντ' ἔγωγε πείσομαι.  
###525  
κόμιζέ νύν μοι παῖδα τὸν ἐμὸν, ὡς ἴδω.  
###526  
Καὶ μὴν φόβοισί γ' αὐτὸν ἐξελυσάμην.  
###527  
ἐν τοῖςδε τοῖς κακοῖσιν, ἢ τί μοι λέγεις;  
###528  
μὴ σοί γέ που δύστηνος ἀντήσας θάνοι.  
###529  
Πρέπων γέ τἂν ἦν δαίμονος τοὐμοῦ τόδε.  
###530  
Ἀλλ' οὖν ἐγὼ 'φύλαξα, τοῦτό γ' ἀρκέσαι.  
###531  
ἐπῄνεσ' ἔργον καὶ πρόνοιαν ἣν ἔθου.  
###532  
Τι δἦτ' ἂν ὡς ἐκ τῶνδ' ἂν ὠφελοῖμί σε;  
###533  
Δός μοι προσειπεῖν αὐτὸν ἐμφανῆ τ ἰδεῖν.  
###534  
Καὶ μὴν πέλας γε προςπόλοις φυλάσσεται.  
###535  
Τί δῆτα μέλλει μὴ οὐ παρουσίαν ἔχειν;  
###536  
ὦ παῖ, πατὴρ καλεῖ σε· δεῦρο προσπόλων  
###537  
ἄγ' αὐτὸν, ὅςπερ χερσὶν εὐθύνων κυρεῖς.  
###538  
ἕρποντι φωνεῖς ἢ λελειμμένῳ λόγου;  
###539  
Καὶ δὴ κομίζει προςπόλων ὅδ' ὲγγύθεν.  
###540  
Αἶρ' αὐτὸν, αἶρε δεῦρο · ταρβήσει γὰρ οὒ,  
###541  
νεοσφαγῆ που τόνδε προςλεύσσων φόνον,  
###542  
εἴπερ δικαίως ἔστ' ἐμός τὰ πατρόθεν.  
###543  
ἀλλ' αὐτίκ' ὠμοῖς αὐτὸν ὲν νόμοις πατρὸς  
###544  
δεῖ πωλοδαμνεῖν κἀξομοιοῦσθαι φύσιν.  
###545  
ὦ παῖ, γένοιο πατρὸς εὐτυχέστερος,  
###546  
τὰ δ' ἄλλ' ὅμοιος· καὶ γένοι' ἂν οὐ κακὸς.  
###547  
καίτοι σε καὶ νῦν τοῦτό γε ζηλοῦν ἔχω,  
###548  
ὁθούνεκ' οὐδὲν τῶνδ' ὲπαισθάνει κακῶν.  
###549  
ἐν τῷ φρονεῖν γὰρ μηδὲν, ἥδιστος βίος,  
###550  
τὸ μὴ φρονεῖν γὰρ κάρτ' ἀνώδυνον κακὸν,  
###551  
ἕως τὸ χαίρειν καὶ τὸ λυπεῖσθαι μάθῃς.  
###552  
ὅταν δ' ἵκῃ πρὸς τοῦτο, δεῖ σ' ὅπως πατρὸς  
###553  
δείξεις ἐν ἐχθροῖς, οἷος ἐς οἴου 'τράφης.  
###554  
τέως δὲ κούφοις πνεύμασιν βόσκου, νέαν  
###555  
ψυχὴν ἀτάλλων, μητρὶ τῇδε χαρμονήν.  
###556  
οὔτοι σ' Ἀχαιῶν, οἶδα, μή τις ὑβρίσῃ  
###557  
στυγναῖσι λώβαις, οὐδὲ χωρὶς ὄντ' ἐμοῦ.  
###558  
τοῖον πυλωρὸν φύλακα Τεῦκρον ἀμφὶ σοὶ  
###559  
λείψω τροφῆς ἄοκνον ἔμπα, κεἰ τανῦν  
###560  
τηλωπὸς οἰχνεῖ, δυςμενῶν θήραν ἔχων.  
###561  
ἀλλ' ἄνδρες ἀσπιστῆρες, ἐνάλιος λεὼς,  
###562  
ὑμῖν τε κοινὴν τήνδ' ἐπισκήπτω χάριν,  
###563  
κείνῳ τ' ἐμὴν ἀγγείλατ' ἐντολὴν, ὅπως  
###564  
τὸν παῖδα τόνδε πρὸς δόμους ἐμοὺς ἄγων  
###565  
Τελαμῶνι δείξει μητρί τ', Ἐριβοίᾳ λέγω,  
###566  
ὥς σφιν γένηται γηροβοσκὸς εἰςαεὶ,  
###567  
ἔς τ' ἂν μυχοὺς κίχωσι τοῦ κάτω θεοῦ.  
###568  
καὶ τἀμὰ τεύχη μήτ' ἀγωνάρχαι τινὲς  
###569  
θήσουσ Ἀχαιοῖς, μήθ' ὁ λυμεὼν ἐμός.  
###570  
ἀλλ' αὐτό μοι σὺ, παῖ, λαβὼν, ἐπώνυμον,  
###571  
Εὐρύσακες, ἴσχε, διὰ πολυῤρόφου στρέφων  
###572  
πόρπακος, ἑπτάβοιον ἄρρηκτον σάκος.  
###573  
τὰ δ' ἄλλα τεύχη κοίν' ἐμοὶ τεθάψεται.  
###574  
ἀλλ' ὡς τάχος τὸν παῖδα τόνδ' ἤδη δέχου,  
###575  
καὶ δῶμα πάκτου, μηδ ' ἐπισκήνους γόους  
###576  
δάκρυε· κάρτα τοι φιλοίκτιστον γυνή.  
###577  
πύκαζε θάσσον· οὐ πρὸς ἰατροῦ σοφοῦ,  
###578  
θροεῖν ὲπῳδὰς πρὸς τομῶντι πήματι.  
###579  
Δέδοικ' ἀκούων τήνδε τὴν προθυμίαν,  
###580  
οὐ γάρ μ' ἀρέσκει γλῶσσά σου τεθηγμένη.  
###581  
ὦ δέσποτ' Αἴας, τί ποτε δρασείεις φρενί;  
###582  
ΑΙΑΣ μὴ κρῖνε, μὴ 'ξέταζε, σωφρονεῖν καλόν.  
###583  
Οἴ μ', ὡς ἀθυμῶ! καί σε πρὸς τοῦ σοῦ τέκνου  
###584  
καὶ θεῶν ἱκνοῦμαι, μὴ προδοὺς ἡμᾶς γένῃ.  
###585  
Ἄγαν γε λυπεῖς· οὐ κάτοισθ', ἐγὼ θεοῖς  
###586  
ὡς οὐδὲν ἀρκεῖν εἴμ' ὀφειλέτης ἔτι;  
###587  
εὔφημα φώνει.  
###587b  
τοῖς ἀκούουσιν λέγε.  
###588  
Σὺ δ' οὐχὶ πείσει;  
###588b  
πόλλ' ἄγαν ἤδη θροεῖς.  
###589  
Ταρβῶ γὰρ, ὦναξ.  
###589b  
οὐ ξυνέρξεθ' ὡς τάχος;  
###590  
πρὸς θεῶν μαλάσσου.  
###560b  
μῶρά μοι δοκεῖς φρονεῖν,  
###591  
εἰ τοὐμὸν ἦθος ἄρτι παιδεύειν νοεῖς.  
###592  
ὦ κλεινὰ Σαλαμὶς, σὺ μέν που  
###593  
ναίεις ἁλίπλαγκτος, εὐδαίμων,  
###594  
πᾶσιν περίφαντος ἀεί·  
###595  
ἐγὼ δ' ὁ τλάμων παλαιὸς ἀφ' οὗ χρόνος  
###596  
Ἰδαίᾳ μίμνω  
###597  
λειμωνίᾳ πόᾳ μήλων,  
###598  
ἀνήριθμος, αἰὲν εὐνώμᾳ  
###599  
χρόνῳ τρυχόμενος,  
###600  
κακὰν ὲλπιδ' ἔχων,  
###601  
ἔτι μέ ποτ' ἀνύσειν  
###602  
τὸν ἀπότροπον ἀίδηλον Ἅιδαν.  
###603  
Καί μοι δυςθεράπευτος Αἴας  
###604  
ξύνεστιν ἔφεδρος, ὤ μοί μοι,  
###605  
θείᾳ μανίᾳ ξύναυλος·  
###606  
ὅν ἐξεπέμψω πρὶν δὴ ποτὲ θουρίῳ  
###607  
κρατοῦντ' ὲν Ἄρει ·  
###608  
νῦν δ' αὖ φρενὸς οἰοβώτας  
###609  
φίλοις μέγα πένθος εὕρηται.  
###610  
τὰ πρὶν δ' ἔργα χεροῖν  
###611  
μεγίστας ἀρετάς,  
###612  
ἄφιλα παρ' ἀφίλοις  
###613  
ἔπεσ' ἔπεσε μελέοις Ἀτρείδαις.  
###614  
ἦ που παλαιὰ, μὲν ἔντροφος ἁμέρᾳ  
###615  
λευκῷ δὲ γήρᾳ μάτηρ νιν ὅταν νοσοῦντα  
###616  
φρενομόρως ἀκούσῃ  
###617  
αἴλινον, αἴλινον,  
###618  
οὐδ' οἰκτράς γόον ὄρνιθος ἀηδοῦς  
###619  
ἥσει δύςμορος,  
###620  
ἀλλ' ὀξυτόνους μὲν ᾠδὰς  
###621  
θρηνήσει, χερόπληκτοι δ'  
###622  
ἐν στέρνοισι πεσοῦνται  
###623  
δοῦποι, καὶ πολιᾶς ἄμυγμα χαίτας.  
###624  
Κρείσσων γὰρ Ἅιδᾳ κεύθων ὁ νοσῶν μάταν,  
###625  
ὃς ἐκ πατρῴας ἥκων γενεᾶς ἄριστος  
###626  
πολυπόνων Ἀχαιῶν,  
###627  
οὐκ ἔτι συντρόφοις  
###628  
ὀργαῖς ἔμπεδος, ἀλλ' ἐκτὸς ὁμιλεῖ.  
###629  
ὦ τλᾶμον πάτερ!  
###630  
οἵαν σε μένει πυθέσθαι  
###631  
παιδὸς δύςφορον ἄταν,  
###632  
ἂν οὔπω τις ἔθρεψεν  
###633  
αἰὼν Αἰακιδᾶν ἄτερθε τοῦδε.  
###634  
Ἅπανθ' ὁ μακρὸς κἀναρίθμητος χρόνος  
###635  
φύει τ' ἄδηλα καὶ φανέντα κρύπτεται·  
###636  
κοὐκ ἔστ' ἄελπτον οὐδὲν, ἀλλ' ἁλίσκεται  
###637  
χὠ δεινὸς ὅρκος καἰ περισκελεῖς φρένες.  
###638  
κἀγὼ γὰρ, ὃς τὰ δείν' ἐκαρτέρουν τότε,  
###639  
βαφῇ σίδηρος ὣς, ἐθηλύνθην στόμα  
###640  
πρὸς τἡςδε τῆς γυναικός· οἰκτείρω δὲ νιν  
###641  
χήραν παρ' ἐχθροῖς, παῖδά τ' ὀρφανὸν λιπεῖν.  
###642  
ἀλλ' εἶμι πρός τε λουτρὰ καὶ παρακτίους  
###643  
λειμῶνας, ὡς ἂν λύμαθ' ἁγνίσας ἐμὰ  
###644  
μῆνιν βαρεῖαν ἐξαλεύσωμαι θεάς·  
###645  
μολών τε, χῶρον ἔνθ' ἂν ἀστιβῆ κίχω,  
###646  
κρύψω τόδ' ἔγχος τοὐμὸν, ἔχθιστον βελῶν,  
###647  
γαίας ὀρύξας ἔνθα μή τις ὄψεται.  
###648  
ἀλλ' αὐτὸ νὺξ Ἀιδὴς τε σωζόντων κάτω.  
###649  
ἐγὼ γὰρ ἐξ οὖ χειρὶ τοῦτ' ἐδεξάμην  
###650  
παρ' Ἕκτορος δώρημα δυσμενεστάτου,  
###651  
οὔπω τι κεδνὸν ἔσχον Ἀργείων πάρα.  
###652  
ἀλλ' ἔστ' ἀληθὴς ἡ βροτῶν παροιμία,  
###653  
ἐχθρῶν ἄδωρα δῶρα κοὐκ ὀνήσιμα.  
###654  
τοιγὰρ τὸ λοιπὸν εἰσόμεσθα μὲν θεοῖς  
###655  
εἴκειν, μαθησόμεσθα δ' Ἀτρείδας σέβειν.  
###656  
ἄρχοντές εἰσιν, ὥςθ' ὑπεικτέον · τί μή;  
###657  
καὶ γάρ τὰ δεινὰ καὶ τὰ καρτερώτατα  
###658  
τιμαῖς ὑπείκει· τοῦτο μὲν νιφοστιβεῖς  
###659  
χειμῶνες ἐκχωροῦσιν εὐκάρπῳ θέρει·  
###660  
ἐξίσταται δὲ νυκτὸς αἰανὴς κύκλος  
###661  
τῇ λευκοπώλῳ φέγγος ἡμψᾳ φλέγειν.  
###662  
δεινῶν τ' ἄημα πνευμάτων ἐκοίμισε  
###663  
στένοντα πόντον· ὲν δ' ὁ παγκρατὴς ὕπνος  
###664  
λύει πεδήσας οὐδ' ἀεὶ λαβὼν ἔχει.  
###665  
ἡμεῖς δὲ πῶς οὐ γνωσόμεσθα σωφρονεῖν;  
###666  
ἐγὼ δ', ἐπίσταμαι γὰρ ἀρτίως ὅτι  
###667  
ὅ τ' ἐχθρὸς ἡμῖν ἐς τοσόνδ' ἐχθαρτέος,  
###668  
ὡς καὶ φιλήσων αὖθις· ἔς τε τὸν φίλον  
###669  
τοσαῦθ' ὑπουργῶν ὠφελεῖν βουλήσομαι,  
###670  
ὡς αἰὲν οὐ μενοῦντα· τοῖς πολλοῖσι γὰρ  
###671  
βροτῶν ἄπιστός ὲσθ' ἑταιρίας λιμήν.  
###672  
ἀλλ' ἀμφὶ μὲν τούτοισιν εὖ σχήσει· σὺ δὲ  
###673  
ἔσω θεοῖς ἐλθοῦσα διὰ τέλους, γύναι,  
###674  
εὔχου τελεῖσθαι, τοὐμὸν ὧν ἐρᾷ κέαρ.  
###675  
ὑμεῖς θ , ἑταῖροι, ταὐτὰ τῇδέ μοι τάδε  
###676  
τιμᾶτε, Τεύκρῳ τ', ἢν μόλῃ, σημήνατε  
###677  
μέλειν μὲν ἡμῶν, εὐνοεῖν δ ὑμῖν ἄμα.  
###678  
ἐγὼ γὰρ εἶμ' ὲκεῖσ', ὅποι πορευτέον·  
###679  
ύμεῖς δ' ἃ φράζω δρᾶτε, καὶ τάχ' ἄν μ' ἴσως  
###680  
πύθοισθε, κεἰ νῦν δυστυχῶ, σεσωσμένον.  
###681  
ἔφριζ' ἔρωτι, περιχαρὴς δ' ἀνεπτόμαν.  
###682  
ἰὼ, ἰὼ, Πὰν, Πὰν,  
###683  
ὦ Πὰν, Πὰν ἁλίπλαγκτε Κυλλανίας χιονοκτύπου  
###684  
πετραίας ἀπὸ δειράδος  
###685  
φάνηθ', ὦ θεῶν χοροποί' ἄναξ,  
###686  
ὅπως μοι Νύσια Κνώσι' ὀρχήματ'  
###687  
αὐτοδαῆ ξυνὼν ἰάψῃς.  
###688  
νῦν γὰρ ἐμοὶ μέλει χορεῦσαι.  
###689  
Ἰκαρίων δ' ὑπὲρ πελαγέων  
###690  
μολὼν ἄναξ Ἀπόλλων  
###691  
ὁ Δάλιος, εὔγνωστος  
###692  
ἐμοὶ ξυνείης διὰ παντὸς εὔφρων.  
###693  
ἔλυσε γὰρ αἰνὸν ἄχος ἀπ' ὀμμάτων Ἄρης.  
###694  
ἰὼ, ἰὼ. νῦν αὖ,  
###695  
νῦν, ὦ Ζεῦ, πάρα λευκὸν εὐάμερον πελάσαι φάος  
###696  
θοῶν ὠκυάλων νεῶν,  
###697  
ὅτ' Αἴας λαθίπονος πάλιν,  
###698  
θεῶν δ' αὖ πά θύτα θέσμι' ὲζήνυσ'  
###699  
εὐνομίᾳ σέβων μεγίστᾳ.  
###700  
πάνθ' ὁ μέγας χρόνος μαραίνει τε καὶ φλέγει,  
###701  
κοὐδὲν ἀναύδητον φατισαιμ' ἂν  
###702  
εὖτέ γ' ἐξ ἀέλπτων  
###703  
Αἴας μετανεγνώσθη  
###704  
θυμῶν Ἀτρείδαις μεγάλων τε νεικέων.  
###705  
Ἄνδρες φίλοι, τὸ πρῶτον ἀγγεῖλαι θέλω,  
###706  
Τεῦκρος πάρεστιν ἄρτι Μυσίων ἀπὸ  
###707  
κρημνῶν· μέσον δὲ προςμολὼν στρατήγιον  
###708  
κυδάζεται τοῖς πᾶσιν Ἀργείοις ὁμοῦ.  
###709  
στείχοντα γὰρ πρόσωθεν αὐτὸν ὲν κύκλῳ  
###710  
μαθόντες ἀμφέστησαν, εἶτ' ὀνείδεσιν  
###711  
ἤρασσον ἔνθεν κἄνθεν, οὔ τις ἔσθ' ὅς οὒ,  
###712  
τὸν τοῦ μανέντος κἀπιβουλευτοῦ στρατοῦ  
###713  
ξύναιμον ἀποκαλοῦντες. ὡς οὐκ ἀρκέσοι  
###714  
τὸ μὴ οὐ πέτροισι πᾶς καταξανθεὶς θανεῖν.  
###715  
ὥστ' ἐς τοσοῦτον ἦλθον, ὥστε καὶ χεροῖν  
###716  
κολεῶν ἐρυστά διεπεραιώθη ξίφη.  
###717  
λήγει δ' ἔρις δραμοῦσα τοῦ προσωτάτω  
###718  
ἀνδρῶν γερόντων ὲν ξυναλλαγῇ λόγου.  
###719  
ἀλλ ἡμὶν Αἴας ποῦ 'στιν, ὡς φράσω τάδε;  
###720  
τοῖς κυρίοις γὰρ πάντα χρὴ δηλοῦν λόγον,  
###721  
Οὐγ ἔνδον, ἀλλὰ φροῦδος ἀρτίως, νέας  
###722  
βουλὰς νέοισιν ἐγκαταζεύξας τρόποις.  
###723  
Ἰοῦ, ἰού!  
###724  
βραδεῖαν ἡμᾶς ἆρ' ὁ τήνδε τὴν ὁδὸν  
###725  
πέμπων ἔπεμψεν, ἢ 'φάνην ἐγὼ βραδύς;  
###726  
Τί δ' ἐστὶ χρείας τῆςδ' ὑπεσπανισμένον;  
###727  
Τὸν ἄνδρ' ἀπηύδα Τεῦκρος ἔνδοθεν στέγης  
###728  
μὴ 'ξω παρήκειν, πρὶν παρὼν αὐτὸς τύχῃ.  
###729  
Ἀλλ' οἴχεταί τοι, πρὸς τὸ κέρδιστον τραπεὶς  
###730  
γνώμης, θεοῖσιν ὡς καταλλαχθῇ χόλου.  
###731  
Ταῦτ' ἐστὶ τἄπη μωρίας πολλῆς πλέα,  
###732  
εἶπέρ τι Κάλχας εὖ φρονῶν μαντεύεται.  
###733  
Ποῖον; τί δ' εἰδὼς τοῦδε πράγματος πέρι;  
###734  
Τοσοῦτον οἶδα καὶ παρὼν ἐτύγχανον.  
###735  
ἐκ γὰρ ξυνέδρου καὶ τυραννικοῦ κύκλου  
###736  
Κάλχας μεταστὰς οἶος Ἀτρειδῶν δίχα  
###737  
ἐς χεῖρα Τεύκρου δεξιὰν φιλοφρόνως  
###738  
θεὶς εἶπε κἀπέσκηψε παντοίᾳ τέχνῃ  
###739  
εἷρξαι κατ' ἦμαρ τοὐμφανὲς τὸ νῦν τόδε  
###740  
Αἴανθ' ὑπὸ σκηναῖσι, μηδ' ἀφέντ' ὲᾷν,  
###741  
εἰ ζῶντ' ἐκεῖνον εἰςιδεἷν θέλοι ποτέ.  
###742  
ἐλᾷ γὰρ αὐτὸν τἧδε θἠμέρᾳ μόνῃ  
###743  
δίας Ἀθανᾶς μῆνις, ὡς ἔφη λέγων.  
###744  
τά γὰρ περισσὰ κἀνόνητα σώματα  
###745  
πίπτειν βαρείαις πρὸς θεῶν δυςπραξίαις  
###746  
ἔφασχ' ὁ μάντις, ὅστις ἀνθρώπου φύσιν  
###747  
βλαστὼν, ἔπειτα μὴ κατ' ἄνθρωπον φρονεῖ.  
###748  
κεῖνος δ' ἀπ' οἴκων εὐθὺς ἐξορμώμενος  
###749  
ἄνους καλῶς λέγοντος εὑρέθη πατρός.  
###750  
ὁ μὲν γὰρ αὐτὸν ἐννέπει, τέκνον, δορὶ  
###751  
βούλου κρατεῖν μὲν, ξὺν θεῷ δ' ἀεὶ κρατεῖν.  
###752  
ὁ ò' ὑψικόμπως κἀφρόνως ἠμείψατο,  
###753  
Πάτερ, θεοῖς μὲν κἂν ὁ μηδὲν ὢν ὁμοῦ  
###754  
κράτος κατακτήσαιτ'· ἐγὼ δὲ καὶ δίχα  
###755  
κείνων πέποιθα τοῦτ' ἐπισπάσειν κλέος.  
###756  
τοσόνδ' ἐκόμπει μῦθον · εἶτα δεύτερον  
###757  
δίας Ἀθανᾶς, ἡνἐκ' ὀτρύνουσά νιν  
###758  
ηὐδᾶτ' ὲπ' ὲχθροῖς χεῖρα φοινίαν τρέπειν,  
###759  
τότ' ἀντιφωνεῖ δεινὸν ἀῤῥητόν τ' ἔπος·  
###760  
Ἄνασσα, τοῖς ἄλλοισιν Ἀργέων πέλας  
###761  
ἵστω, καθ' ἡμᾶς δ' οὔποτ ἐκρήξει μάχη.  
###762  
τοιοῖςδε τοῖς λόγοισιν ἀστεργῆ θεᾶς  
###763  
ἐκτήσατ' ὀργὴν, οὐ κατ' ἄνθρωπον φρονῶν.  
###764  
ἀλλ' εἴπερ ἔστι τᾗδ' ἔθ' ἡμέρᾳ, τάχ' ἂν  
###765  
γενοίμεθ' αὐτοῦ ξὺν θεῷ σωτήριοι.  
###766  
τοσαῦθ' ὁ μάντις εἶφ'· ὁ δ' εὐθὺς ἐξ ἕδρας  
###767  
πέμπει με σοὶ φέροντα τάςδ' ἐπιστολὰς  
###768  
Τεῦκρος φυλάσσειν · εἰ δ' ἀπεστερήμεθα,  
###769  
οὐκ έστιν ἁνὴρ κεῖνος, εἰ Κάλχας σοφός.  
###770  
ὦ δαΐα Τέκμησσα, δύςιιορον γένος,  
###771  
ὅρα μολοῦσα τόνδ', ὁποῖ' ἔπη θροεῖ.  
###772  
ξυρεῖ γὰρ ὲν χρῷ τοῦτο, μὴ χαίρειν τινά.  
###773  
Τί μ' αὖ τάλαιναν, ἀρτίως πεπαυμένην  
###774  
κακῶν ἀτρύτων, ἐξ ἕδρας ἀνίστατε;  
###775  
Τοῦδ' εὶςάκουε τἀνδρὸς, ὡς ἥκει φέρων  
###776  
Αἴαντος ἡμῖν πρᾶξιν, ἣν ἤλγησ' ὲγώ.  
###777  
Οἴ μοι, τί φὴς, ἄνθρωπε; μῶν ὀλώλαμεν;  
###778  
Οὐκ οἶδα τὴν σὴν πρᾶξιν, Αἴαντος δ' ὅτι,  
###779  
θυραῖος εἴπερ έστιν, οὐ θαρσῶ πέρι.  
###780  
Καὶ μὴν θυραῖος, ὥστε μ' ὠδίνειν τί φής;  
###781  
ἐκεῖνον εἴργειν Τεῦκρος ὲξεφίεται  
###782  
σκηνῆς ὕπαυλον, μηδ' ἀφιέναι μόνον.  
###783  
ποῦ d' ἔστι Τεῦκρος; κἀπὶ τῷ λέγει τάδε;  
###784  
Πάρεστ' ἐκεῖνος ἄρτι· τήνδε δ' ἔξοδον  
###785  
ὀλεθρίαν Αἴαντος ἐλπίζει φέρειν.  
###786  
Οἴ μοι τάλαινα, τοῦ ποτ' ἀνθρώπων μαθών;  
###787  
Τοῦ Θεστορεἰου μάντεως, καθ' ἡμέραν  
###788  
τὴν νῦν, ὅτ' αὐτῷ θάνατον ἢ βίον φέρει.  
###789  
Οἴ 'γὼ, φίλοι, πρόστητ' ἀναγκαίας τύχης·  
###790  
καὶ σπεύσαθ', οἱ μὲν Τεῦκρον ὲν τάχει μολεῖν,  
###791  
οἱ δ' ἑσπέρους ἀγκῶνας, οἵ δ' ἀντηλίους  
###792  
ζητεῖτ' ἰόντες τἀνδρὸς ἔξοδον κακήν.  
###793  
ἔγνωκα γὰρ δὴ φωτὸς ἠπατημένη  
###794  
καὶ τῆς παλαιᾶς χάριτος ἐκβεβλημένη.  
###795  
οἴ μοι, τί δράσω, τέκνον; οὐχ ἱδρυτέον.  
###796  
ἀλλ' εἶμι κἀγὼ κεῖσ' ὅποιπερ ἂν σθένω.  
###797  
χωρῶμεν, ἐγκονῶμεν, οὐχ ἕδρας ἀκμὴ,  
###798  
σώζειν θέλοντες ἄνδρα γ' ὅς σπεύδει θανεῖν.  
###799  
Χωρεῖν ἕτοιμος, κοὐ λόγῳ δείξω μόνον.  
###800  
τάχος γὰρ ἔργου καὶ ποδῶν ἄμ' ἕψεται.  
###801  
Ὁ μὲν σφαγεὺς ἕστηκεν, ᾗ τομώτατος  
###802  
γένοιτ' ἂν , εἰ τῳ καὶ λογίζεσθαι σχολὴ,  
###803  
δῶρον μὲν ἀνὁρὸς Ἕκτορος ξένων ἐμοὶ  
###804  
μάλιστα μισηθέντος ἐχθίστου θ' ὁρᾷν.  
###805  
πέπηγε δ' ὲν γῇ πολεμίᾳ τῇ Τρῳάδι  
###806  
σιδηροβρῶτι θηγάνη νεηκονής ·  
###807  
ἔπηξα δ' αὐτὸν εὖ περιστείλας ἐγὼ,  
###808  
εὐνούστατον τῷδ' ἀνδρὶ διὰ τάχους θανεῖν.  
###809  
οὕτω uev εὐσκευοῦμεν· ἐκ δὲ τῶνδέ μοι  
###810  
σὺ πρῶτος, ὦ Ζεῦ, καὶ γὰρ εἰκὸς, ἄρκεσον.  
###811  
αἰτήσομαι δέ σ' οὐ μακρὸν γέρας λαχεῖν.  
###812  
πέμψον τιν' ἡμῖν ἄγγελον κακὴν φάτιν  
###813  
Τεύκρῳ φέροντα, πρῶτος ὥς με βαστάσῃ  
###814  
πεπτῶτα τῷδε περὶ νεορράντῳ ξίφει,  
###815  
καὶ μὴ πρὸς ἐχθρῶν του κατοπτευθεὶς πάρος  
###816  
ῥιφθῶ κυσὶν πρόβλητος οἰωνοῖς θ' ἕλωρ.  
###817  
τοσαῦτά σ', ὦ Ζεῦ, προςτρέπω· καλῶ θ' ἄμα  
###818  
πομπαῖον Ἑρμῆν χθόνιον, εὖ με κοιμίσαι  
###819  
ξὺν ἀσφαδάστῳ καὶ ταχεῖ πηδήματι  
###820  
πλευρὰν διαρρήξαντα τώδε φασγάνῳ.  
###821  
καλῶ δ' ἀρωγοὺς τὰς ἀεί τε παρθένους  
###822  
ἀεί θ' ὁρώσας πάντα τἀν βροτοῖς πάθη,  
###823  
σεμνὰς Ἐριννῦς τανύποδας, μαθεῖν ἐμὲ,  
###824  
πρὸς τῶν Ἀτρειδῶν ὡς διόλλυμαι τάλας.  
###825  
καί σφας κακοὺς κάκιστα καὶ πανωλέθρους  
###826  
ξυναρπάσειαν, ὥσπερ εἰςορῶσ' ἐμὲ  
###827  
αὐτοσφαγῆ πίπτοντα, τὼς αὐτοσφαγεῖς  
###828  
πρὸς τῶν φιλίστων ἐκγόνων ὀλοίατο.  
###829  
ἴτ', ὦ τᾳἰχεῖαι ποίνιμοί τ' Ἐριννύες,  
###830  
γεύεσθε, μὴ φείδεσθε πανδήμου στρατοῦ.  
###831  
σὺ δ', ὦ τὸν αἰπὺν οὐρανὸν διφρηλατῶν,  
###832  
Ἥλιε, πατρῴαν τὴν ἐμὴν ὅταν χθόνα  
###833  
ἴδης, ἐπισχὼν χρυσόνωτον ἡνίαν,  
###834  
ἄγγειλον ἄτας τὰς ἐμὰς μόρον τ' ἐμὸν  
###835  
γέροντι πατρὶ, τῇ τε δυστήνῳ τροφῷ.  
###836  
ἦ που τάλαινα, τήνδ' ὅταν κλύῃ φάτιν,  
###837  
ἡσσει μέγαν κωκυτὸν ὲν πάση πόλει.  
###838  
ἀλλ' οὐδὲν ἔργον ταῦτα θρηνεῖσθαι μάτην·  
###839  
ἀλλ' ἀρκτέον τὸ πρᾶγμα σὺν τάχει τινί.  
###840  
ὦ Θάνατε, Θάνατε, νῦν μ' ἐπίσκεψαι μολών!  
###841  
καίτοι σὲ μὲν κἀκεῖ προςαυδήσω ξυνών.  
###842  
σὲ δ', ὦ φαεννῆς ἡμέρας τὸ νῦν σέλας,  
###843  
καὶ τὸν διφρευτὴν ἥλιον προςεννέπω,  
###844  
πανύστατον δὴ, κοὔποτ' αὖθις ὕστερον.  
###845  
ὦ φέγγος, ὦ γῆς ἱερὸν οἰκείας πέδον  
###846  
Σαλαμῖνος, co πατρῷον ἑστίας βάθρον,  
###847  
κλειναί τ' Ἀθῆναι καὶ τὸ σύντροφον γένος,  
###848  
κρῆναι τε ποταμοί θ' οἵδε καὶ τὰ Τρωϊκὰ  
###849  
πεδία προςαυδῶ, χαίρετ', ὦ τροφῆς ἐμοί·  
###850  
τοῦθ' ὑμὶν Αἴας τοὖπος ὕστατον θροεῖ·  
###851  
τὰ δ' ἄλλ' ὲν Ἅιδου τοῖς κάτω μυθήσομαι.  
###852  
Πόνος πόνῳ πόνον φέρει.  
###853  
πᾷ,πᾷ,  
###854  
πᾷ γὰρ οὐκ ἔβαν ἐγώ;  
###855  
κοὐδεὶς ὲιΛσταταἰ με συμμαθεῖν τόπος.  
###856  
ἰδοὺ, ἰδοὺ,  
###857  
δοῦπον αὖ κλύω τινά.  
###858  
Ἡμῶν γε ναὸς κοινόπλουν ὁμιλίαν.  
###859  
Τί οὖν δή;  
###860  
Πὰν ἐστίβηται πλευρὸν ἕσπερον νεῶν.  
###861  
ἔχεις οὖν;  
###862  
Πόνου γε πλῆθος κοὐδὲν εἰς ὄψιν πλέον.  
###863  
Ἀλλ' οὐδ' ἐμοὶ δὴ τὴν ἀφ' ἡλίου βολῶν  
###864  
κέλευθον ἁνὴρ οὐδαμοῦ δηλοῖ φανείς.  
###865  
Τίς ἂν δῆτά μοι, τίς ἂν φιλοπόνων  
###866  
ἁλιαδᾶν ἔχων ἀΰπνους ἄγρας  
###867  
ἢ τίς Ὀλυμπιάδων θεῶν ἢ ῥυτῶν  
###868  
Βοςπορίων ποταμῶν  
###869  
ἴδρις, τὸν ὠμόθυμον εἰ ποθι  
###870  
πλαζόμενον λεύσσων ἀπύοι; σχέτλια γὰρ  
###871  
ἐμέ γε τὸν μακρῶν ἀλάταν πόνων  
###872  
οὐρίῳ μὴ πελάσαι δρόμῳ,  
###873  
ἀλλ' ἀμενηνὸν ἄνδρα μὴ λεύσσειν ὅπου.  
###874  
ἰώ μοί μοι.  
###875  
Τινος βοὴ πάραυλος ἐξέβη νάπους;  
###876  
Ἰὼ τλήμων.  
###877  
Τὴν δουρίληπτον δύςμορον νύμφην ὁρῶ  
###878  
Τέκμησσαν οἴκτῳ τῷδε συγκεκραμένην.  
###879  
Οἴχωκ', ὄλωλα, διαπεπόρθημαι, φίλοι.  
###880  
Τί δ' ἔστιν;  
###881  
Αἴας ὅδ' ἡμῖν ἀρτίως νεοσφαγὴς  
###882  
κεῖται, κρυφαίῳ φασγάνῳ περιπτυχής.  
###883  
ὤ μοι ἐμῶν νόστων,  
###884  
ὤ μοι, κατέπεφνες, ἄναξ,  
###885  
τόνδε συνναύταν, ὦ τάλας,  
###886  
ὦ ταλαίφρων γύναι.  
###887  
Ὡς ὧδε τοῦδ' ἔχοντος, αἰάζειν πάρα.  
###888  
Τίνος ποτ' ἆρ' ἔπραξε χειρὶ δύςμορος;  
###889  
Αὐτὸς πρὸς αὑτοῦ, δῆλον· ὲν γάρ οἱ χθονὶ  
###890  
πηκτὸν τόδ' ἔγχος περιπετὲς κατηγορεῖ  
###891  
Ὤ μοι ἐμᾶς ἄτας, οἶος ἄρ' αἱμάχθης,  
###892  
ἄφρακτος φίλων!  
###893  
ἐγὼ δ' ὁ πάντα κωφὸς, ὁ πάντ' ἄϊδρις,  
###894  
κατημέλησα· πᾷ, πᾴ  
###895  
κεῖται ὁ ὅυςτράπελος, δυςώνυμος Αἴας;  
###896  
Οὔ τοι θεατός· ἀλλά νιν περιπτυχεῖ  
###897  
φάρει καλύψω τῷδε παμπήδην, ἐπεὶ  
###898  
οὐδεὶς ἂν ὅστις καὶ φίλος τλαίη βλέπειν  
###899  
φυσῶντ' ἄνω πρὸς ῥῖνας ἔκ τε φοινίας  
###900  
πληγῆς μελανθὲν αἷμ' ἀπ' οἰκείας σφαγῆς.  
###901  
οἴ μοι, τί δράσω; τίς σε βαστάσει φίλων;  
###902  
ποῦ Τεῦκρος; ὡς ἀκμαῖος, εἰ βαίη, μόλοι,  
###903  
πεπτῶτ' ἀδελφὸν τόνδε συγκαθαρμόσαι.  
###904  
ὦ ὅύςμορ' Αἴας, οἶος ὢν οἴως ἔχεις,  
###905  
ὡς καὶ παρ' ἐχθροῖς ἄξιος θρήνων τυχεῖν.  
###906  
ἔμελλες, τάλας, ἔμελλες χρόνῳ  
###907  
στερεόφρων ἄρ' ἐξανύσειν κακὰν  
###908  
μοῖραν ἀπειρεσίων πόνων· τοῖά μοι  
###909  
πάννυχα καὶ φαέθοντ'  
###910  
ἀνεστέναζες, ὠμόφρων,  
###911  
ἐχθοδόπ' Ἀτρείδαις οὐλίῳ σὺν πάθει,  
###912  
μέγας ἄρ' ἦν ἐκεῖνος ἄρχων χρόνος  
###913  
πημάτων, ἦμος ἀριστόχειρ  
###914  
(Ἀχιλλέως) ὅπλων ἔκειτ' ἀγὼν πέρι.  
###915  
Ἰώ μοί μοι.  
###916  
Χωρεῖ πρὸς ἦπαρ, οἶδα, γενναία δύη.  
###917  
ἰώ μοι μοι.  
###918  
οὐδέν σ' ἀπιστῶ καὶ δὶς οἰμῶξαι, γύναι,  
###919  
τοιοῦδ' ἀποβλαφθεῖσαν ἀρτίως φίλου.  
###920  
Σοὶ μὲν δοκεῖν ταῦτ' ἔστ', ἐμοὶ δ' ἄγαν φρονεῖν.  
###921  
Ξυναυδῶ.  
###922  
οἴ μοι, τέκνον, πρὸς οἷα δουλείας ζυγὰ  
###923  
χωροῦμεν, οἷοι νῷν ἐφεστᾶσι σκοποί.  
###924  
Ὤ μοι ἀναλγήτων  
###925  
δισσῶν ἐθρόησας ἄναυδον  
###926  
ἔργον Ἀτρειδᾶν τῷὸ ' ἄχει,  
###927  
ἀλλ' ἀπείργοι θεός.  
###928  
Οὐκ ἂν τάδ' ἔστη τῇδε μὴ θεῶν μέτα,  
###929  
Ἄγαν γ' ὑπερβριθὲς ἄχθος ἤνυσαν.  
###930  
Τοιόνδε μέντοι Ζῆνός ἡ δεινὴ θεὸς  
###931  
Πάλλας φυτεύει πῆμ' Ὀδυσσέως χάριν.  
###932  
ἦ ῥα κελαινώπαν θυμὸν ἐφυβρίζει  
###933  
πολύτλας ἀνὴρ,  
###934  
γελᾷ δὲ τοῖςδε μαινομένοις ἄχεσιν  
###935  
πολὺν γέλωτα, φεῦ, φεῦ,  
###936  
ξύν τε διπλοί βασιλῆς κλύοντες Ἀτρεϊδαί.  
###937  
Οἶδ' οὖν γελώντων κἀπιχαιρόντων κακοῖς  
###938  
τοῖς τοῦδ'· ἴσως τοι, κεἰ βλέποντα μὴ 'πόθουν,  
###939  
θανόντ' ἂν οἰμώξειαν ὲν χρείᾳ δορός.  
###940  
οἱ γὰρ κακοὶ γνώμαισι τἀγαθὸν χεροῖν  
###941  
ἔχοντες οὐκ ἴσασι, πρίν τις ἐκβάλῃ.  
###942  
ἐμοὶ πικρὸς τέθνηκεν ἢ κείνοις γλυκὺς,  
###943  
αὑτῷ δὲ τερπνός· ὧν γὰρ ἠράσθη τυχεῖν,  
###944  
ὲκτήσαθ' αὑτῷ, θάνατον, ὅνπερ ἤθελεν.  
###945  
πῶς δῆτα τοῦδ' ἐπεγγελῷεν ἂν κάτα;  
###946  
θεοῖς τέθνηκεν οὕτος, οὐ κείνοισιν, οὔ.  
###947  
πρὸς ταῦτ' Ὀδυσσεὺς ἐν κενοῖς ὑβριζέτω.  
###948  
Αἴας γὰρ αὐτοῖς οὐκέτ' ἐστίν· ἀλλ' ἐμοὶ  
###949  
λιπὼν ἀνίας καὶ γόους ὅιοίχεται.  
###950  
Ἰώ μοί μοι.  
###951  
Σίγησον· αὐδὴν γὰρ δοκῶ Τεύκρου κλύειν  
###952  
βοῶντος ἄτης τῆςδ' ἐπίσκοπον μέλος.  
###953  
Ὢ φίλτατ' Αἴας, ὦ ξύναιμον ὄμμ' ἐμοὶ,  
###954  
ἆρ' ἠμπόληκας, ὥςπερ ἡ φάτις κρατεῖ;  
###955  
ὄλωλεν ἁνὴρ, Τεῦκρε, τοῦτ' ὲπἐστασο.  
###956  
ὤ μοι βαρείας ἆρα τῆς ἐμῆς τύχης.  
###957  
Ὡς ὧδ' ἐχόντων —  
###957b  
ὦ τάλας ἐγὼ, τάλας.  
###958  
Πάρα στενάζειν.  
###958b  
ὦ περισπερχὲς πάθος !  
###959  
Ἄγαν γε, Τεῦκρε.  
###959b  
φεῦ τάλας! τί γὰρ τέκνον  
###960  
τὸ τοῦδε, ποῦ μοι γῆς κυρεῖ τῆς Τρῳάδος;  
###961  
Μόνος παρὰ σκηναῖσιν.  
###961b  
οὐχ ὅσον τάχος  
###962  
δῆτ' αὐτὸν ἄξεις δεῦρο, μήτις ὡς κενῆς  
###963  
σκύμνον λεαίνης δυςμενῶν ἀναρπάσῃ;  
###964  
ἴθ', ἐγκόνει, ξύγκαμνε· τοῖς θανοῦσί τοι  
###965  
φιλοῦσι πάντες κειμένοις ὲπεγγελἧν.  
###966  
Καὶ μὴν ἔτι ζῶν, Τεῦκρε, τοῦδέ σοι μέλειν  
###967  
ὲφιεθ' ‘ἀνὴρ κεῖνος, ὥςπερ οὖν μέλει.  
###968  
ὦ τῶν ἁπάντων δὴ θεαμάτων ἐμοὶ  
###969  
ἄλγιστον, ὧν προςεῖδον ὀφθαλμοῖς ὲγώ·  
###970  
ὁδός θ' ὁδῶν πασῶν ἀνιάσασα δὴ  
###971  
μάλιστα τοὐμὸν σπλάγχνον, ἢν δὴ νῦν ἔβην,  
###972  
ὦ φίλτατ' Αἴας, τὸν σὸν ὡς ἐπῃσθόμην  
###973  
μόρον, διώκων κᾀξιχνοσκοπούμενος.  
###974  
ὀξεῖα γάρ σου βάξις, ὡς θεοῦ τινος,  
###975  
διῆλθ' Ἀχαιοὺς πάντας, ὡς οἴχει θανὼν,  
###976  
‘ἀγὼ κλύων δείλαιος, ὲκποδὼν μὲν ὢν,  
###977  
ὑπεστέναζον, νῦν δ' ὁρῶν, ἀπόλλυμαι.  
###978  
οἴ μοι.  
###979  
ἴθ', ἐκκάλυψον, ὡς ἴδω τὸ πᾶν κακόν.  
###980  
ὦ δυςθέατον ὄμμα καὶ τόλμης πικρὰς,  
###981  
ὅσας ἀνίας μοι κατασπείρας φθίνεις.  
###982  
ποῖ γὰρ μολεῖν μοι δυνατὸν, ἐς ποίους βροτοὺς,  
###983  
τοῖς σοῖς ἀρήξαντ' ὲν πόνοισι μηδαμοῦ;  
###984  
ἦ πού με Τελαμὼν, σὸς πατὴρ ἐμός θ' ἄμα,  
###985  
δἐξαιτ' ἂν εὐπρόςωπος, ἵλεως τ' ἴσως,  
###986  
χωροῦντ' ἄνευ σοῦ; πῶς γὰρ οὔχ; ὅτῳ πάρα  
###987  
μηδ' εὐτυχοῦντι μηδὲν ἥδιον γελᾷν.  
###988  
οὗτος τί κρύψει; ποῖον οὐκ ὲρεῖ κακόν;  
###989  
τὸν ἐκ δορὸς γεγῶτα πολεμίου νόθον,  
###990  
τὸν δειλίᾳ προδόντα καὶ κακανδρίᾳ  
###991  
σὲ, φίλτατ' Αἴας, ἢ δόλοισιν, ὡς τὰ σὰ  
###992  
κράτη θανόντος καὶ δόμους νέμοιμι σοὺς.  
###993  
τοιαῦτ' ἀνὴρ δύςοργος, ὲν γήρᾳ βαρὺς,  
###994  
ἔρει πρὸς οὐδὲν εἰς ἔριν θυμούμενος.  
###995  
τέλος δ' ἀπωστὸς γῆς ἀποῤῥιφθήσομαι,  
###996  
δοῦλος λόγοισιν ἀντ' ἐλευθέρου φανεὶς.  
###997  
τοιαῦτα μὲν κατ' οἶκον· ὲν Τροίᾳ δ' ἐμοὶ  
###998  
πολλοὶ μὲν ἐχθροὶ, παῦρα δ' ὠφελήσιμα.  
###999  
καὶ ταῦτα πάντα σοῦ θανόντος εὑρόμην.  
###1000  
οἴ μοι, τί δράσω; πῶς σ' ἀποσπάσω πικροῦ  
###1001  
τοῦδ' αἰόλου κνώδοντος; ὦ τάλας, ὑφ' οὖ  
###1002  
φονέως ἄρ' ἐξέπνευσας· εἶδες, ὡς χρόνῳ  
###1003  
ἔμελλέ σ' Ἕκτωρ, καὶ θανὼν, ἀποφθίσειν;  
###1004  
σκέψασθε, πρὸς θεῶν, τὴν τύχην δυοῖν βροτοῖν.  
###1005  
Ἕκτωρ μὲν, ᾧ δὴ τοῦδ' ἐδωρήθη πάρα,  
###1006  
ζωστῆρι πρισθεὶς ἱππικῶν ἐξ ἀντύγων  
###1007  
ὲγνάπτετ' αἰὲν, ἔς τ' ἀπέψυξεν βίον.  
###1008  
οὗτος δ' ἐκείνου τήνδε δωρεὰν ἔχων  
###1009  
πρὸς τοῦδ' ὄλωλε θανασίμῳ πεσήματι.  
###1010  
ἆρ' οὐκ Ἐριννὺς τοῦτ' ἐχάλκευσε ξίφος,  
###1011  
κἀκεῖνον Ἀιδὴς, δημιουργὸς ἄγριος,  
###1012  
ἐγὼ μὲν οὖν καὶ ταῦτα καὶ τὰ πάντ' ἀεὶ  
###1013  
φάσκοιμ' ἂν ἀνθρώποισι μηχανὴν θεούς·  
###1014  
ὅτῳ δὲ μὴ τάδ' ἐστὶν ὲν γνώμῃ φίλα,  
###1015  
κεῖνος τὰ κείνου στεργέτω, κἀγὼ τάδε.  
###1016  
μὴ τεῖνε μακρὰν, ἀλλ' ὅπως κρύψεις τάφῳ  
###1017  
φράζου τὸν ἄνδρα, χὤ τι μυθήσει τάχα.  
###1018  
βλέπω γὰρ ἐχθρὸν φῶτα, καὶ τάχ' ἂν κακοῖς  
###1019  
γελῶν ἂ δὴ κακοῦργος ὲξίκοιτ' ἀνήρ.  
###1020  
Τίς δ' ἔστιν, ὅντιν' ἄνδρα προςλεύσσεις στρατοῦ;  
###1021  
Μενέλαος, ᾦ δὴ τόνδε πλοῦν ἐστείλαμεν.  
###1022  
Ορῶ· μαθεῖν γὰρ, ἐγγὺς ὢν, οὐ δυςπετής.  
###1023  
Οὗτος, σὲ φωνῶ· τόνδε τὸν νεκρὸν χεροῖν  
###1024  
μὴ ξυγκομίζειν, ἀλλ' ἐᾷν, ὅπως ἔχει.  
###1025  
Τινος χάριν τοσόνδ' ἀνάλωσας λόγον;  
###1026  
Δοκοῦντ' ἐμοὶ, δοκοῦντα δ', ὅς κραίνει στρατου.  
###1027  
Οὔκουν ἂν εἴποις, ἥντιν' αἰτίαν προθείς;  
###1028  
Ὁθούνεκ' αὐτὸν ἐλπίσαντες οἴκοθεν  
###1029  
ἄξειν Ἀχαιοῖς ξύμμαχόν τε καὶ φίλον,  
###1030  
ἐξεύρομεν ζητοῦντες ἐχθίω Φρυγῶν.  
###1031  
ὅστις στρατῷ ξύμπαντι βουλεύσας φόνον,  
###1032  
νύκτωρ ἐπεστράτευσεν, ὡς ἕλοι δορί.  
###1033  
κεἰ μὴ θεῶν τις τήνδε πεῖραν ἔσβεσεν,  
###1034  
ἡμεῖς μὲν ἂν τήνδ', ἢν ὁδ' εἴληχεν, τύχην,  
###1035  
θανόντες ἂν προὐκείμεθ' αἰσχίστῳ μόρῳ·  
###1036  
οὗτος δ' ἂν ἔζη· νῦν ὅ' ἐνήλλαξεν θεὸς,  
###1037  
τὴν τοῦδ' ὕβριν πρὸς μῆλα καὶ ποίμνας πεσεῖν.  
###1038  
ὧν οὕνεκ' αὐτὸν οὔ τις ἔστ' ἀνὴρ σθένων  
###1039  
τοσοῦτον, ὥστε σῶμα τυμβεῦσαι τάφῳ,  
###1040  
ἀλλ' ἀμφὶ χλωρὰν ψάμαθον ἐκβεβλημένος  
###1041  
ὄρνισι φορβὴ παραλίοις γενήσεται.  
###1042  
πρὸς ταῦτα μηδὲν δεινὸν ὲξάρῃς μένος.  
###1043  
εἰ γὰρ βλέποντος μὴ 'δυνήθημεν κρατεῖν,  
###1044  
πάντως θανόντος γ' ἄρξομεν, κἂν μὴ θέλῃς,  
###1045  
χερσὶν παρευθύνοντες, οὐ γὰρ ἔσθ' ὅπου  
###1046  
λόγων ἀκοῦσαι ζῶν ποτ' ἠθέλησ' ἐμῶν.  
###1047  
καίτοι κακοῦ πρὸς ἀνδρὸς, ἄνδρα δημότην  
###1048  
μηδὲν δικαιοῦν τῶν ἐφεστώτων κλύειν.  
###1049  
οὐ γάρ ποτ' οὔτ' ἂν ὲν πόλει νόμοι καλῶς  
###1050  
φέροιντ' ἂν ἔνθα μὴ καθεστήκῃ δέος·  
###1051  
οὔτ' ἂν στρατός γε σωφρόνως ἄρχοιτ' ἔτι,  
###1052  
μηδέν φόβου πρόβλημα μηδ' αἰδοῦς ἔχων.  
###1053  
ἀλλ' ἄνδρα χρὴ, κἂν σῶμα γεννήσῃ μέγα,  
###1054  
δοκεῖν πεσεῖν ἂν, κἂν ἀπὸ σμικροῦ κακοῦ.  
###1055  
δέος γὰρ ᾦ πρόςεστιν αἰσχύνη θ' ὁμοῦ,  
###1056  
σωτηρίαν ἔχοντα τόνδ' ἐπίστασο.  
###1057  
ὅπου δ' ὑβρίζειν, δρᾷν θ' ἁ βούλεται, πάρα,  
###1058  
ταύτην νόμιζε τὴν πόλιν χρόνῳ ποτὲ  
###1059  
ἐξ οὐρίων δραμοῦσαν εἰς βυθὸν πεσεῖν.  
###1060  
ἀλλ' ἑστάτω μοι καὶ δέος τι καίριον,  
###1061  
καὶ μὴ δοκῶμεν, δρῶντες ἂν ἡδώμεθα  
###1062  
οὐκ ἀντιτίσειν αὖθις, ‘ἂν λυπώμεθα.  
###1063  
ἕρπει παραλλὰξ ταῦτα· πρόσθεν οὗτος ἦν  
###1064  
αἴθων ὑβριστής· νὺν δ' ἐγὼ μἐγ αὖ φρονῶ,  
###1065  
καὶ σοὶ προφωνῶ τόνδε μὴ θάπτειν, ὅπως  
###1066  
μὴ τόνδε θάπτων αὐτὸς εἰς ταφὰς πέσῃς.  
###1067  
Μενέλαε, μὴ γνώμας ὑποστήσας σοφὰς,  
###1068  
εἶτ' αὐτὸς ὲν θανοῦσιν ὑβριστὴς γένῃ.  
###1069  
οὐκ ἄν ποτ', ἄνδρες, ἄνδρα θαυμάσαιμ' ἔτι,  
###1070  
ὅς μηδὲν ὢν γοναῖσιν εἶθ' ἁμαρτάνει,  
###1071  
ὅθ' οἱ δοκοῦντες εὐγενεῖς πεφυκέναι,  
###1072  
τοιαῦθ' ἁμαρτάνουσιν ἐν λόγοις ἔπη.  
###1073  
ἄγ' εἴπ' ἀπ' ἀρχῆς αὖθις, ἦ σὺ φῄς ἄγειν  
###1074  
τὸν ἄνδρ' Ἀχαιοῖς δεῦρο σύμμαχον λαβών;  
###1075  
οὐκ αὐτὸς ἐξέπλευσεν, ὡς αὑτοῦ κρατῶν;  
###1076  
ποῦ σὺ στρατηγεῖς τοῦδε; ποῦ δὲ σοὶ λεῶν  
###1077  
ἔξεστ' ἀνάσσειν, ὧν ὅδ' ἡγεῖτ' οἴκοθεν;  
###1078  
Σπάρτης ἀνάσσων ἦλθες, οὐχ ἡμῶν κρατῶν.  
###1079  
οὐδ' ἔσθ' ὅπου σοὶ τόνδε κοσμῆσαι πλέον  
###1080  
ἀρχῆς ἔκειτο θεσμὸς, ἢ καὶ τῷδε σέ.  
###1081  
ὕπαρχος ἄλλων δεῦρ' ἔπλευσας, οὐχ ὅλων  
###1082  
στρατηγὸς, ὥςτ' Αἴαντος ἡγεῖσθαί ποτε.  
###1083  
ἀλλ' ὧνπερ ἄρχεις ἄρχε, καὶ τὰ σἐμν' ἔπη  
###1084  
κόλαζ' ἐκείνους· τόνδε δ' εἴτε μὴ σὺ φῄς,  
###1085  
εἴθ' ἅτερος στρατηγὸς εἰς ταφὰς ἐγὼ  
###1086  
θήσω δικαίως, οὐ τὸ σὸν δείσας στόμα.  
###1087  
οὐ γάρ τι τῆς σῆς οὕνεκ' ἐστρατεύσατο  
###1088  
γυναικὸς, ὥςπερ οἱ πόνου πολλοῦ πλέῳ·  
###1089  
ἀλλ' οὕνεχ' ὅρκων, οἶσιν ἦν ἐνώμοτος,  
###1090  
σοῦ δ' οὐδέν· οὐ γὰρ ἠξίου τοὺς μηδένας.  
###1091  
πρὸς ταῦτα πλείοις δεῦρο κήρυκας λαβὼν  
###1092  
καὶ τὸν στρατηγὸν ἧκε· τοῦ δὲ σοῦ ψόφου  
###1093  
οὐκ ἂν στραφείην, ἔς τ' ἂν ᾖς, οἷός περ εἶ,  
###1094  
Οὐδ' αὖ τοιαύτην γλῶσσαν ὲν κακοῖς φιλῶ.  
###1095  
τὰ σκληρὰ γάρ τοι, κἂν ὑπέρδικ' ᾖ, δάκνει.  
###1096  
ὁ τοξότης ἔοικεν οὐ σμικρὸν φρονεῖν.  
###1097  
Οὐ γὰρ βάναυσον τὴν τέγνην ἐκτησάμην.  
###1098  
Μέγ' ἄν τι κομπάσειας, ἀσπίδ' εἰ λάβοις.  
###1099  
Κἂν ψιλὸς ἀρκέσαιμι σοί γ' ὡπλισμένῳ.  
###1100  
Η γλῶσσά σου τὸν θυμὸν ὡς δεινὸν τρέφει.  
###1101  
Ξὺν τῷ δικαίῳ γὰρ μέγ' ἔξεστιν φρονεῖν.  
###1102  
Δίκαια γὰρ τόνδ' εὐτυχεῖν, κτείναντά με;  
###1103  
Κτείναντα; δεινόν γ' εἶπας, εἰ καὶ ζῆς θανών.  
###1104  
Θεὸς γὰρ ἐκσώζει με, τῷδε δ' οἴχομαι.  
###1105  
μὴ νυν ἀτίμα θεοὺς, θεοῖς σεσωσμένος.  
###1106  
ἑγὼ γὰρ ἂν ψέξαιμι δαιμόνων νόμους;  
###1107  
εἰ τοὺς θανόντας οὐκ ἐᾷς θάπτειν παρών.  
###1108  
Τούς γ' αὐτὸς αὑτοῦ πολεμίους· οὐ γὰρ καλόν.  
###1109  
ᾖ σοὶ γὰρ Αἴας πολέμιος προὔστη ποτέ;  
###1110  
Μισοῦντ' ἐμίσει· καὶ σὺ τοῦτ' ἠπίστασο.  
###1111  
Κλέπτης γὰρ αὐτοῦ ψηφοποιὸς εὑρέθης. UBS  
###1112  
ἐν τοῖς δικασταῖς, κοὐκ ἐμοὶ, τόδ' ἐσφάλη.  
###1113  
Πόλλ' ἂν κακῶς λάθρα σὺ κλέψειας κακά.  
###1114  
Τοῦτ' εἰς ἀνίαν τοὖπος ἔρχεται τινί.  
###1115  
Οὐ μᾶλλον, ὡς ἔοικεν, ἢ λυπήσομεν.  
###1116  
ἕv σοι φράσω· τόνδ' ἐστὶν οὐχὶ θαπτέον.  
###1117  
Σὺ δ' ἀντακούσει τοῦτον, ὡς τεθάψεται.  
###1118  
Ἤδη ποτ' εἶδον ἄνδρ ἐγὼ γλώσσῃ θρασὺν,  
###1119  
ναύτας ἐφορμήσαντα χειμῶνος τὸ πλεῖν,  
###1120  
ᾦ φθέγμ' ἂν οὐκ ἂν εὗρες, ὴνίκ' ἐκ κακῷ  
###1121  
χειμῶνος εἴχετ', ἀλλ' ὑφ' εἵματος κρυφεὶς,  
###1122  
πατεῖν παρεῖχε τῷ θέλοντι ναυτίλων.  
###1123  
οὕτω δὲ καὶ σὲ καὶ τὸ σὸν λάβρον στόμα,  
###1124  
σμικροῦ νέφους τάχ' ἄν τις ἐκπνεύοας μέγας  
###1125  
χειμὼν κατασβέσειε τὴν πολλὴν βοήν.  
###1126  
ἐγὼ δέ γ' ἄνδρ' ὄπωπα μωρίας πλέων,  
###1127  
ὅς ὲν κακοῖς ὕβριζε τοῖσι τῶν πέλας.  
###1128  
κἆτ' αὐτὸν εἰσιδών τις ἐμφερὴς ἐμοὶ,  
###1129  
ὀργήν θ' ὁμοῖος, εἶπε τοιοῦτον λόγον·  
###1130  
Ἄνθρωπε, μὴ δρᾶ τοὺς τεθνηκότας κακῶς·  
###1131  
εἰ γὰρ ποιήσεις, ἴσθι πημανούμενος.  
###1132  
τοιαῦτ' ἄνολβον ἄνδρ' ἐνουθέτει παρών.  
###1133  
ὁρῶ δέ τοί νιν, κἄστιν, ὡς ἐμοὶ δοκεῖ,  
###1134  
οὐδείς ποτ' ἄλλος ἢ σύ· μῶν ᾐνιξάμην;  
###1135  
Ἄπειμι· καὶ γὰρ αἰσχρὸν, εἰ πύθοιτό τις,  
###1136  
λόγοις κολάζειν, ᾧ βιάζεσθαι πάρα.  
###1137  
Ἄφερπέ νυν · κἀμοὶ γὰρ αἴσχιστον κλύειν  
###1138  
ἀνδρὸς ματαίου, φλαῦρ' ἔπη μυθουμένου.  
###1139  
ἔσται μεγάλης ἔριδός τις ἀγών.  
###1140  
ἀλλ', ὡς δύνασαι, Τεῦκρε, ταχύνας  
###1141  
σπεῦσον κοίλην κάπετόν τιν' ἰδεῖν  
###1142  
τῷδ', ἔνθα βροτοῖς τὸν ἀείμνηστον  
###1143  
τάφον εὐρώεντα καθέξει.  
###1144  
Καὶ μὴν ἐς αὐτὸν καιρὸν οἵδε πλησίον  
###1145  
πάρεισιν ἀνδρὸς τοῦδε παῖς τε καὶ γυνὴ,  
###1146  
τάφον περιστελοῦντε δυστήνου νεκροῦ,  
###1147  
ὦ παῖ, πρόςελθε δεῦρο καὶ σταθεὶς Πέλας  
###1148  
ἱκέτης ἔφαψαι πατρὸς ὅς σ' ἐγείνατο.  
###1149  
θάκει δὲ προςτρόπαιος ὲν χεροῖν ἔχων  
###1150  
κόμας ἐμὰς καὶ τἧςὅε καὶ σαυτοῦ τρίτου,  
###1151  
ἱκτήριον θησαυρόν· εἰ δέ τις στρατοῦ  
###1152  
βίᾳ σ' ἀποσπάσειε τοῦδε τοῦ νεκροῦ.  
###1153  
κακὸς κακῶς ἄθαπτος ἐκπέσοι χθονὸς  
###1154  
γένους ἅπαντος ῥίζαν ἐξημημένος,  
###1155  
αὕτως ὅπωςπερ τόνδ' ἐγὼ τέμνω πλόκον.  
###1156  
ἔχ' αὐτὸν, ὦ παῖ, καὶ φίλασσε, μηδέ σε  
###1157  
κινησάτω τις, ἀλλὰ προςπεσὼν ἔχου.  
###1158  
ὑμεῖς τε μὴ γυναῖκες ἀντ' ἀνδρῶν πέλας  
###1159  
παρἐστατ', ἀλλ' ἀρήγετ', ἔς τ' ἐγὼ μόλω  
###1160  
τάφου μεληθεὶς τῷδε, κἂν μηδεὶς ἐᾷ.  
###1161  
Τις ἄρα νέατος; ἐς πότε λήξει  
###1162  
πολυπλάγκτων ἐτέων ἀριθμὸς,  
###1163  
τὰν ἄπαυστον αἰὲν ἐμοὶ  
###1164  
δορυσσόντων μόχθων  
###1165  
ἄταν ἐπάγων  
###1166  
ἀνὰ τὰν εὐρώδη Τροίαν.  
###1167  
δύστανον ὄνειδος  
###1168  
ὄφελε πρότερον αἰθέρα δῦναι  
###1169  
μέγαν ἢ τὸν πολύκοινον Ἅιδαν  
###1170  
κεῖνος ἀνὴρ, ὃς στυγερῶν  
###1171  
ἔδειξ' ὅπλων Ἕλλα-  
###1172  
σιν κοινὸν Ἄρη.  
###1173  
ὦ πόνοι πρόγονοι πόνων.  
###1174  
κεῖνος γὰρ ἔπερσεν ἀνθρώπους.  
###1175  
ἐκεῖνος οὐ στεφάνων,  
###1176  
οὔτε βαθειᾶν κυλίκων  
###1177  
νεῖμεν ἐμοὶ τέρψιν ὁμιλεῖν,  
###1178  
οὔτε γλυκὺν αὐλῶν ὄτοβον,  
###1179  
δύςμορος, οὔτ' ἐννυχίαν  
###1180  
τέρψιν ἰαύειν· ἐρώτων δ'  
###1181  
ἐρώτων ἀπέπαυσεν, ὤ μοι!  
###1182  
κεῖμαι δ' ἀμέριμνος οὕτως,  
###1183  
ἀεὶ πυκιναῖς δρόσοις  
###1184  
τεγγόμενος κόμας,  
###1185  
λυγρᾶς μνήματα Τροίας.  
###1186  
Καὶ πρὶν μὲν ἐννυχίου  
###1187  
δείματος ἦν μοι προβολὰ  
###1188  
καὶ βελέων θούριος Αἴας·  
###1189  
νῦν δ' οὗτος ἀνεῖται στυγερῷ  
###1190  
δαίμονι· τίς μοι, τίς ἔτ' οὖν  
###1191  
τέρψις ὲπέσται,- γενοίμαν,  
###1192  
ἵν' ὑλᾶεν ἔπεστι πόντου  
###1193  
πρόβλημ' ἁλίκλυστον, ἄκραν  
###1194  
ὑπὸ πλάκα Σουνίου,  
###1195  
τὰς ἱερὰς ὅπως  
###1196  
προςείποιμ' ἂν Ἀθανᾶς.  
###1197  
Καὶ μὴν ἰδὼν ἔσπευσα τὸν στρατηλάτην  
###1198  
Ἀγαμέμνον' ἡμῖν δεῦρο τόνδ' ὁρμώμενον·  
###1199  
δῆλος δὲ μοὐστὶ σκαιὸν ἐκλύσων στόμα.  
###1200  
Σὲ δὴ τὰ δεινὰ ῥήματ' ἀγγέλλουσι μοι  
###1201  
τλῆναι καθ' ἡμῶν ὧδ' ἀνοιμωκτεὶ χανεῖν;  
###1202  
σέ τοι, τὸν ἐκ τῆς αἰχμαλωτίδος λέγω.  
###1203  
ἦ που τραφεὶς ἂν μητρὸς εὐγενοῦς ἄπο  
###1204  
ὑψήλ' ἐκόμπεις, κἀπ' ἄκρων ὡδοιπόρεις,  
###1205  
ὅτ' οὐδὲν ὢν τοῦ μηδὲν ἀντέστης ὕπερ.  
###1206  
κοὔτε στρατηγοὺς οὔτε ναυάρχους μολεῖν  
###1207  
ἡμᾶς Ἀχαιῶν οὔτε σοῦ διωμόσω,  
###1208  
ἀλλ' αὐτὸς ἄρχων, ὡς σὺ φῂς, Αἴας ἔπλει.  
###1209  
ταῦτ' οὐκ ἀκούειν μεγάλα πρὸς δούλων κακά;  
###1210  
ποίου κέκραγας ἀνδρὸς ὧδ' ὑπέρφρονα;  
###1211  
ποῦ βάντος ἢ ποῦ στάντος, οὗπερ οὐκ ἐγώ;  
###1212  
οὐκ ἆρ' Ἀχαιοῖς ἄνδρες εἰσὶ, πλὴν ὅδε;  
###1213  
πικροὺς ἔοιγμεν τῶν Ἀχιλλείων ὅπλων  
###1214  
ἀγῶνας Ἀργείοισι κηρύξαι τότε,  
###1215  
εἰ πανταχοῦ φανούμεθ' ἐκ Τεύκρου κακοὶ,  
###1216  
κοὐκ ἀρκέσει ποθ' ὑμὶν, οὐδ' ἡσσημένοις,  
###1217  
εἴκειν ἅ τοῖς πολλοῖσιν ἤρεσκεν κριταῖς.  
###1218  
ἀλλ' αἰὲν ἡμᾶς ἢ κακοῖς βαλεῖτέ που,  
###1219  
ἢ σὺν δόλῳ κεντήσεθ' οἱ λελειμμένοι.  
###1220  
ἐκ τῶνδε μέντοι τῶν τρόπων οὐκ ἄν ποτε  
###1221  
κατάστασις γένοιτ' ἂν οὐδενὸς νόμου,  
###1222  
εἰ τοὺς δίκη νικῶντας ὲξωθήσομεν  
###1223  
καὶ τοὺς ὄπισθεν εἰς τὸ πρόσθεν ἄξομεν.  
###1224  
ἀλλ' εἰρκτέον τάδ' ἐστίν· οὐ γὰρ οἱ πλατεῖς,  
###1225  
οὐδ' εὐρύνωτοι φῶτες ἀσφαλέστατοι,  
###1226  
ἀλλ' οἱ φρονοῦντες εὖ κρατοῦσι πανταχοῦ.  
###1227  
μέγας δὲ πλευρὰ βοῦς ὑπὸ σμικρᾶς ὅμως  
###1228  
μάστιγος ὀρθὸς εἰς ὁδὸν πορεύεται.  
###1229  
καὶ σοὶ προςέρπον τοῦτ' ὲγὼ τὸ φάρμακον  
###1230  
ὁρῶ τάχ , εἰ μὴ νοῦν κατακτήσει τινά.  
###1231  
ὃς ἀνδρὸς οὐκέτ' ὄντος, ἀλλ' ἤδη σκιᾶς,  
###1232  
θαρσῶν ὑβρίζεις κἀξελευὅεροστομεῖς.  
###1233  
οὐ ὅωφρονήσεις; οὐ μαὅὼν ὃς εἶ φύσιν,  
###1234  
ἄλλον τιν' ἄξεις ἄνδρα δεὖρ' ἐλεύθερον,  
###1235  
ὅστις πρὸς ἡμᾶς ἀντὶ σοῦ λέξει τὰ σά;  
###1236  
σοῦ γὰρ λέγοντος οὐκέτ' ἂν μάθοιμ' ἐγώ·  
###1237  
τὴν βάρβαρον γὰρ γλῶσσαν οὐκ ἐπαίω.  
###1238  
εἴθ' ὑμὶν ἀμφοῖν νοῦς γένοιτο σωφρονεῖν!  
###1239  
τούτου γὰρ οὐδὲν σφῷν ἔχω λῷον φράσαι.  
###1240  
φεῦ! τοῦ θανόντος ὡς ταχεῖά τις βροτοῖς  
###1241  
χάρις διαρρεῖ καὶ προδοῦσ' ἁλίσκεται,  
###1242  
εἰ σοῦ γ' ὅδ' ἁνὴρ οὐδ' ἐπὶ σμικρῶν λόγων,  
###1243  
Αἴας, ἔτ' ἴσχει μνῆστιν, οὗ σὺ πολλάκις  
###1244  
τὴν σὴν προτείνων προὔκαμες ψυχὴν δορί.  
###1245  
ἀλλ' οἴχεται δὴ πάντα ταὖτ' ἐῤῥιμμἐνα.  
###1246  
ὦ πολλὰ λέξας ἄρτι κἀνόνητ' ἔπη,  
###1247  
οὐ μνημονεύεις οὐκέτ' οὐδὲν, ἡνίκα  
###1248  
ἑρκέων ποθ' ὑμᾶς οὗτος ὲγκεγλεισμένους,  
###1249  
ἤδη τὸ μηδὲν ὄντας ἐν τροπῇ δορὸς,  
###1250  
ἐῤῥύσατ' ἐλθὼν μοῦνος· ἀμφὶ μὲν νεῶν  
###1251  
ἄκροισιν ἤδη ναυτικοῖς ἑδωλίοις  
###1252  
πυρὸς φλέγοντος, εἰς δὲ ναυτικὰ σκάφη  
###1253  
πηδῶντος ἄρδην Ἕκτορος τάφρων ὕπερ;  
###1254  
τίς ταῦτ' ἀπεῖρξεν; οὐχ ὅδ' ἢν ὁ δρῶν τάδε,  
###1255  
ὃν οὐδαμοῦ φὴς οὐδὲ συμβῆναι ποδί;  
###1256  
ἆρ' ὑμὶν οὗτος ταῦτ' ἔδρασεν ἔνδικα;  
###1257  
χὤτ' αὖθις αὐτός Ἕκτορος μόνος μόνου,  
###1258  
λαχών τε κἀκέλευστος, ἦλθ' ἐναντίος,  
###1259  
οὐ δραπέτην τὸν κλῆρον ἐς μέσον καθεὶς  
###1260  
ὑγράς ἀρούρας βῶλον, ἀλλ' ὅς εὐλόφου  
###1261  
κυνῆς ἔμελλε πρῶτος ἅλμα κουφιεῖν;  
###1262  
ὅδ' ἦν ὁ πράσσων ταῦτα, σὺν δ' ἐγὼ παρὼν  
###1263  
ὁ δοῦλος, οὑκ τῆς βαρβάρου μητρὸς γεγώς.  
###1264  
δύστηνε, ποῖ βλέπων ποτ' αὐτὰ καὶ θροεῖς;  
###1265  
οὐκ οἶσθα, σοῦ πατρὸς μὲν ὅς προὔφυ πατὴρ,  
###1266  
ἀρχαῖον ὄντα Πέλοπα βάρβαρον Φρύγα;  
###1267  
Ἀτρέα δ', ὅς αὖ σ' ἔσπειρε, δυςσεβἐστατον,  
###1268  
προθἐντ' ἀδελφῷ δεῖπνον οἰκείων τέκνων;  
###1269  
αὐτὸς δὲ μητρὸς ἐξέφυς Κρήσσης, ἐφ' ᾗ  
###1270  
λαβὼν ἐπακτὸν ἄνδρ' ὁ φιτύσας πατὴρ  
###1271  
ἐφῆκεν ἐλλοῖς ἰχθύσιν διαφθοράν.  
###1272  
τοιοῦτος ὢν τοιῷδ' ὀνειδίζεις σποράν;  
###1273  
ὅς ἐκ πατρὸς μέν εἰμι Τελαμῶνος γεγὼς,  
###1274  
ὅστις στρατοῦ τὰ πρὥτ' ἀριστεύσας ἐμὴν  
###1275  
ἴσχει ξύνευνον μητέρ', ἣ φύσει μὲν ἦν  
###1276  
βασίλεια, Λαομέδοντος; ἔκκριτον δέ νιν  
###1277  
δώρημ' ἐκείνῳ 'δῶκεν Ἀλκμήνης γόνος.  
###1278  
ἆρ' ὧδ' ἄριστος ἐξ ἀριστέοιν δυοῖν  
###1279  
βλαστὼν ἂν αἰσχύνοιμι τοὺς πρὸς αἵματος;  
###1280  
οὓς νῦν σὺ τοιοῖςδ' ὲν πόνοισι κειμένους  
###1281  
ὠθεῖς ἀθάπτους, οὐδ' ἐπαισχύνει λέγων;  
###1282  
εὖ νῦν τόδ' ἴσθι, τοῦτον εἰ βαλεῖτέ που,  
###1283  
βαλεῖτε χἠμᾶς, τρεῖς ὁμοῦ ξυγκειμἐνους.  
###1284  
ἐπεὶ καλόν μοι τοῦδ' ὑπερπονουμένῳ  
###1285  
θανεῖν προδήλως μᾶλλον ἢ τῆς σῆς ὑπὲρ  
###1286  
γυναικὸς, ἢ τοῦ σοῦ θ' ὁμαίμονος λέγω,  
###1287  
πρὸς ταῦθ', ὅρα μὴ τοὐμὸν, ἀλλὰ καὶ τὸ σόν.  
###1288  
ὡς εἴ με πημανεῖς τι, βουλήσει ποτὲ  
###1289  
καὶ δειλὸς εἶναι μᾶλλον, ἡ 'ν ἐμοὶ θρασύς.  
###1290  
Ἄναξ Ὀδυσσεῦ, καιρὸν ἴσθ' ἐληλυθὼς,  
###1291  
εἰ μὴ ξυνάψων, ἀλλὰ συλλύσων πάρει.  
###1292  
Τί δ' ἔστιν, ἄνδρες; τηλόθεν γὰρ ᾐσθόμην  
###1293  
βοὴν Ἀτρειδῶν τῷδ' ἐπ' ἀλκίμῳ νεκρῷ.  
###1294  
Οὐ γὰρ κλύοντές ἐσμεν αἰσχίστους λόγους,  
###1295  
ἄναξ Ὀδυσσεῦ, τοῦδ' ὑπ' ἀνδρὸς ἀρτίως;  
###1296  
Ποίους; ἐγὼ γὰρ ἀνδρὶ συγγνώμην ἔχω  
###1297  
κλύοντι φλαῦρα, συμβαλεῖν ἔπη κακά.  
###1298  
ἤκουσεν αἰσχρὰ, δρῶν γὰρ ἦν τοιαῦτά με.  
###1299  
Τί γάρ σ' ἔδρασεν, ὥστε καὶ βλάβην ἔχειν;  
###1300  
Οὔ φησ' ἐάσειν τόνδε τὸν νεκρὸν ταφῆς  
###1301  
ἄμοιρον, ἀλλὰ πρὸς βίαν θάψειν ἐμοῦ.  
###1302  
ἐξεστιν οὖν εἰπόντι τἀληθῆ φίλῳ,  
###1303  
σοὶ μηδὲν ἧσσον ἢ πάρος ξυνηρετεῖν;  
###1304  
εἴπ'· ἦ γὰρ εἴην οὐκ ἂν εὖ φρονῶν, ἐπεὶ  
###1305  
φίλον σ' ἐγὼ μέγιστον Ἀργείων νέμω.  
###1306  
Ἄκουέ νυν· τὸν ἄνδρα τόνδε, πρὸς θεῶν,  
###1307  
μὴ τλῇς ἄθαπτον ὧδ' ἀναλγήτως βαλεῖν·  
###1308  
μηδ' ἡ βία σε μηδαμῶς νικησάτω  
###1309  
τοσόνδε μισεῖν, ὥστε τὴν δίκην πατεῖν.  
###1310  
κἀμοὶ γὰρ ἦν ποθ' οὗτος ἔχθιστος στρατοῦ,  
###1311  
ἐξ οὗ 'κράτησα τῶν Ἀχιλλείων ὅπλων.  
###1312  
ἀλλ' αὐτὸν ἔμπας ὄντ' ἐγὼ τοιόνδ' ἐμοὶ,  
###1313  
οὔκουν ἀτιμάσαιμ' ἂν, ὥστε μὴ λέγειν  
###1314  
ἕν' ἄνδρ' ἰδεῖν ἄριστον Ἀργείων, ὅσοι  
###1315  
Τροίαν ἀφικόμεσθα, πλὴν Ἀχιλλέως.  
###1316  
ὥστ' οὐκ ἂν ὲνδίκως γ' ἀτιμάζοιτό σοι.  
###1317  
οὐ γάρ τι τοῦτον, ἀλλὰ τοὺς θεῶν νόμους  
###1318  
φθείροις ἄν· ἄνδρα δ' οὐ δίκαιον, εἰ θάνοι,  
###1319  
βλάπτειν τὸν ἐσθλὸν, οὐδ' ἐὰν μισῶν κυρῇς.  
###1320  
Σὺ ταῦτ', Ὀδυσσεῦ, τοῦδ' ὑπερμαχεῖς ἐμοί;  
###1321  
ἔγωγ'· ἐμίσουν δ', ὴνίκ' ἦν μισεῖν καλόν.  
###1322  
Οὐ γὰρ θανόντι καὶ προςεμβἡναί σε χρή;  
###1323  
μὴ χαῖρ', Ἀτρείδη, κέρδεσιν τοῖς μὴ καλοῖς.  
###1324  
Τόν τοι τύραννον εὐσεβεῖν οὐ ῥᾴδιον.  
###1325  
Ἀλλ' εὖ λέγουσι τοῖς φίλοις τιμὰς νέμειν.  
###1326  
Κλύειν τὸν ἐσθλὸν ἄνδρα χρὴ τῶν ὲν τέλει.  
###1327  
Παῦσαι· κρατεῖς τοι τῶν φίλων νικώμενος.  
###1328  
Μέμνησ' ὁποίῳ φωτὶ τὴν χάριν δίδως.  
###1329  
Ὁδ' ἐχθρὸς ‘ἀνὴρ, ἀλλὰ γενναῖος ποτ' ἦν.  
###1330  
τί ποτε ποιήσεις; ἐχθρὸν ὧδ' αἰδῇ νέκυν;  
###1331  
Νίκᾳ γὰρ ἡ 'ρετή με τῆς ἔχθρας πολύ.  
###1332  
Τοιοίδε μέντοι φῶτες ἔμπληκτοι βροτοῖς,  
###1333  
ἦ κάρτα πολλοὶ νῦν φίλοι καὖθις πικροί.  
###1334  
Τοιούςδ' ἐπαινεῖς δῆτα σὺ κτάσθαι φίλους;  
###1335  
Σκληρὰν ἐπαινεῖν οὐ φιλῶ ψυχὴν ἐγώ.  
###1336  
Ἡμᾶς σὺ δειλοὺς τῇδε θἠμέρᾳ φανεῖς.  
###1337  
Ἄνδρας μὲν οὖν Ἕλλησι πᾶσιν ἐνδίκους.  
###1338  
Ἄνωγας οὖν με τὸν νεκρὸν θάπτειν ἐᾷν.  
###1339  
ἔγωγε· καὶ γὰρ αὐτὸς ὲνθάδ' ἵζομαι.  
###1340  
ἦ πάνθ' ὁμοῖα πᾶς ἀνὴρ αὑτῷ πονεῖ.  
###1341  
Τῷ γάρ με μᾶλλον εἰκὸς ἢ 'μαυτῷ πονεῖν;  
###1342  
Σὸν ἆρα τοὖργον, οὐκ ἐμὸν κεκλήσεται.  
###1343  
Ὡς ἂν ποιήσῃς, πανταχῆ χρηστός γ' ἔσει.  
###1344  
Ἀλλ' εὖ γε μέντοι τοῦτ' ἐπίστασ', ὡς ἐγὼ  
###1345  
σοὶ μὲν νἐμοιμ' ἂν τἧςδε καὶ μείζω χάριν.  
###1346  
οὗτος δὲ κἀκεῖ κἀνθάδ' ὢν ἔμοιγ' ὁμῶς  
###1347  
ἔχθιστος ἔσται· σοὶ δὲ δρᾷν ἔξεσθ' ἃ χρή.  
###1348  
ὅστις σ', Ὀδυσσεῦ, μὴ λέγει γνώμῃ σοφὸν  
###1349  
φῦναι, τοιοῦτον ὄντα, μῶρός ἐστ' ἀνήρ.  
###1350  
Καὶ νῦν γε Τεύκρῳ τἀπὸ τοῦδ' ἀγγέλλομαι,  
###1351  
ὅσον τότ' ἐχθρὸς ἦν, τοσόνδ' εἶναι φίλος.  
###1352  
καὶ τὸν θανόντα τόνδε συνθάπτειν θέλω,  
###1353  
καὶ ξυμπονεῖν καὶ μηδὲν ἐλλείπειν, ὅσον  
###1354  
χρὴ τοῖς ἀρίστοις ἀνδράσιν πονεῖν βροτούς.  
###1355  
Ἄριστ' Ὀδυσσεῦ, πάντ' ἔχω σ' ἐπαινέσαι  
###1356  
λόγοισι· καί μ' ἔψευσας ἐλπίδος πολύ.  
###1357  
τούτῳ γὰρ ὢν ἔχθιστος Ἀργείων ἀνὴρ,  
###1358  
μόνος παρέστης χερσὶν, οὐδ' ἔτλης παρὼν  
###1359  
θανόντι τῷδε ζῶν ἐφυβρίσαι μέγα,  
###1360  
ὡς ὁ στρατηγὸς οὑπιβρόντητος μολὼν,  
###1361  
αὐτός τε χὠ ξύναιμος, ἠθελησάτην  
###1362  
λωβητὸν αὐτὸν ὲκβαλεῖν, ταφῆς ἄτερ.  
###1363  
τοιγὰρ σφ' Ὀλύμπου τοῦδ' ὁ πρεςβεύων πατὴρ,  
###1364  
μνήμων τ' Ἐριννὺς καὶ τελεςφόρος Δίκη  
###1365  
κακοὺς κακῶς φθείρειαν, ὥςπερ ἤθελον  
###1366  
τὸν ἄνδρα λώβαις ἐκβαλεῖν ἀναξίως.  
###1367  
σὲ δ', ὦ γεραιοῦ σπέρμα Λαέρτου πατρὸς,  
###1368  
τάφου μὲν ὀκνῶ τοῦδ' ὲπιψαυfειν ἐᾷν,  
###1369  
μὴ τῷ θανόντι τοῦτο δυςχερὲς ποιῶ.  
###1370  
τὰ δ' ἄλλα καὶ ξύμπρασσε, κεἴ τινα στρατοῦ  
###1371  
θέλεις κομίζειν, οὐδὲν ἄλγος ἕξομεν.  
###1372  
ἐγὼ δὲ τἄλλα πάντα πορσυνῶ · σὺ δὲ  
###1373  
ἀνὴρ καθ' ἡμᾶς ἐσθλὸς ὢν ἐπίστασο.  
###1374  
Ἀλλ' ἤθελον μέν' εἰ δὲ μή 'στί σοι φίλον  
###1375  
πράσσειν τάδ' ἡμᾶς, εἰμ' ἐπαινἐσας τὸ σόν.  
###1376  
Ἅλις · ἤδη γὰρ πολὺς ἐκτέταται  
###1377  
χρόνος· ἀλλ' οἱ μὲν κοίλην κάπετον  
###1378  
χερσὶ ταχύνετε, τοὶ δ' ὑψίβατον  
###1379  
τρίποδ' ἀμφίπυρον λουτρῶν ὁσέων  
###1380  
θέσθ' ἐπίκαιρον· μία δ' ἐκ κλισίας  
###1381  
ἀνδρῶν ἴλη τὸν ὑπασπίδιον  
###1382  
κόσμον φερέτω.  
###1383  
Παῖ, σὺ δὲ πατρός γ', ὅσον ἰσχύεις,  
###1384  
φιλότητι θιγὼν πλευρὰς σὺν ἐμοὶ  
###1385  
τάςδ' ἐπικούφιζ'· ἔτι γὰρ θερμαὶ  
###1386  
σύριγγες ἄνω φυσῶσι μέλαν  
###1387  
μένος· ἀλλ' ἄγε πᾶς φίλος ὅστις ἀνὴρ  
###1388  
φησὶ παρεῖναι, σούσθω, βάτω,  
###1389  
τῷδ' ἀνδρὶ πονῶν τῷ πάντ' ἀγαθῷ  
###1390  
κοὐδενί πώ ποτε λῴονι θνητῶν  
###1391  
Αἴαντος, ὅτ' ἦν, τότε φωνῶ.  
###1392  
ἦ πολλὰ βροτοῖς ἔστιν ἰδοῦσιν γνῶναι·  
###1393  
πρὶν ἰδεῖν δ', οὐδεὶς μάντις  
###1394  
τῶν μελλόντων ὅ τι πράξει.  
