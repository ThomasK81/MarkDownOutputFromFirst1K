---
title: "Lis consonantium (= Judicium vocalium),The Consonants at Law"
subtitle: |
	An Open Greek and Latin Edition \ 
author: "Lucian of Samosata"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions  

Corrected and encoded the text: Digital Divide Data  
 Editor-in-Chief, Perseus Digital Library: Gregory Crane  
 Project Manager (University of Leipzig): Matt Munson  
 Project Assistant (University of Leipzig): Annette Gessner  
 Lead Developer (University of Leipzig) 2015 - 2017: Thibault Clérice  
 Technical Advisor: Bruce Robertson  

# Lis consonantium (= Judicium vocalium),The Consonants at Law  

## §1  

<p><del>Ἐπὶ ἄρχοντος Ἀριστάρχου Φαληρέως, Πυανεψιῶνος 1
ἑβδόμῃ ἱσταμένου, γραφὴν ἔθετο τὸ Σῖγμα
πρὸς τὸ Ταῦ ἐπὶ τῶν ἑπτὰ Φωνηέντων βίας καὶ
ὑπαρχόντων ἁρπαγῆς, ἀφῃρῆσθαι λέγον πάντων
τῶν ἐν διπλῷ ταῦ ἐκφερομένων.</del>2</p>  

## §2  

<p>Μέχρι μέν, ὦ Φωνήεντα δικασταί, ὀλίγα ἠδικοῦμην 2
ὑπὸ τουτουὶ τοῦ Ταῦ καταχραωμένου τοῖς
ἐμοῖς καὶ καταίροντος ἔνθα μὴ δεῖ, οὐ βαρέως
ἔφερον τὴν βλάβην καὶ παρήκουον ἔνια τῶν λεγομένων
ὑπὸ τῆς μετριότητος, ἣν ἴστε με φυλάσσοντα
πρός τε ὑμᾶς καὶ τὰς ἄλλας συλλαβάς·
ἐπεὶ δὲ ἐς τοσοῦτον ἥκει πλεονεξίας τε καὶ ἀνομίας,3
ὥστε ἐφʼ οἷς ἡσύχασα πολλάκις οὐκ ἀγαπῶν,
ἄλλʼ 4 ἤδη καὶ πλείω προσβιάζεται, ἀναγκαίως
αὐτὸ εὐθύνω νῦν παρὰ τοῖς ἀμφότερα
εἰδόσιν ὑμῖν. δέος δὲ οὐ μικρόν μοι ἐπὶ τούτοις5
τῆς ἀποθλίψεως ἐπέρχεται τῆς ἐμαυτοῦ· τοῖς γὰρ
<note type="footnote">1 So in Γ: ΔΙΚΗ ΦΩΝΗΕΝΤΩΝ vulg. 2 Wanting in Γ.</note>
<note type="footnote">3 ἀνομίας Lehmann, Herwerden, Sommerbrodt: ἀνοίας
MSS. ἄλλʼ K. Schwartz: ἀλλʼ (or word omitted) MSS.</note>
<note type="footnote">5 τούτοις Herwerden: τοῖς (τῆς) MSS.</note>

<pb n="398"/>
προπεπραγμένοις ἀεί τι μεῖζον προστιθὲν ἄρδην
με τῆς οἰκείας ἀποθλίψει χώρας, ὡς ὀλίγου δεῖν
ἡσυχίαν ἀγαγόντα μηδὲ ἐν γράμμασιν ἀριθμεῖσθαι,
ἐν ἴσῳ δὲ κεῖσθαι τοῦ.1</p>  

## §3  

<p>Δίκαιον οὖν οὐχ ὑμᾶς, οἳ δικάζετε νῦν, ἀλλὰ 3
καὶ τὰ λοιπὰ γράμματα τῆς πείρας ἔχειν τινὰ
φυλακήν· εἰ γὰρ ἐξέσται τοῖς βουλομένοις ἀπὸ
τῆς καθʼ αὐτὰ τάξεως ἐς ἀλλοτρίαν βιάζεσθαι καὶ
τοῦτο ἐπιτρέψετε ὑμεῖς, ὥν χωρὶς οὐδὲν καθόλου
τι γράφεται, οὐχ ὁρῶ τίνα τρόπον αἱ συντάξεις
τὰ νόμιμα, ἐφʼ οἷς ἐτάχθη τὰ κατʼ ἀρχάς, ἕξουσιν.
ἀλλʼ οὔτε ὑμᾶς οἶμαί ποτε ἐς τοσοῦτον ἀμελείας
τε καὶ παροράσεως ἥξειν, ὥστε ἐπιτρέψαι τινὰ
μὴ δίκαια, οὔτε, εἰ καθυφήσετε τὸν ἀγῶνα ὑμεῖς,
ἐμοὶ παραλειπτέον ἐστὶν ἀδικουμένῳ.</p>  

## §4  

<p>ὡς εἴθε 4
καὶ τῶν ἄλλων ἀνεκόπησαν τότε αἱ τόλμαι εὐθὺς
ἀρξαμένων παρανομεῖν, καὶ οὐκ ἂν ἐπολέμει
μέχρι νῦν τὸ Λάμβδα τῷ Ῥῶ διαμφισβητοῦν περὶ
τῆς κισήρεως καὶ κεφαλαργίας, οὔτε τὸ Γάμμα τῷ
Κάππα διηγωνίζετο καὶ ἐς χεῖρας μικροῦ δεῖν
ἤρχετο πολλάκις ἐν τῷ γναφείῳ ὑπὲρ γναφάλλων,
ἐπέπαυτο δʼ ἂν καὶ πρὸς τὸ Λάμβδα μαχόμενον,
τὸ μόγις ἀφαιρούμενον αὐτοῦ καὶ μάλιστα παρακλέπτον,
καὶ τὰ λοιπὰ δʼ ἂν ἠρέμει συγχύσεως
ἄρχεσθαι παρανόμου· καλὸν γὰρ ἕκαστον μένειν
<note type="footnote">1 ψόφου Γ : φόβον ΩΣ.</note>

<pb n="400"/>
ἐφʼ ἧς τετύχηκε τάξεως· τὸ δὲ ὑπερβαίνειν ἐς ἃ
μὴ χρὴ λύοντός ἐστι τὸ δίκαιον.</p>  

## §5  

<p>καὶ ὅ γε πρῶτος 5
ἡμῖν τοὺς νόμους τούτους διατυπώσας, εἴτε Κάδμος
ὁ νησιώτης εἴτε Παλαμήδης ὁ Ναυπλίου,
καὶ Σιμωνίδῃ δὲ ἕνιοι προσάπτουσι τὴν προμήθειαν
ταύτην—οὐ τῇ τάξει μόνον, καθʼ ἣν αἱ
προεδρίαι βεβαιοῦνται, διώρισαν, τί πρῶτον
ἔσται ἢ δεύτερον, ἀλλὰ καὶ ποιότητας, ἃς ἕκαστον
ἡμῶν ἔχει, καὶ δυνάμεις συνεῖδον. καὶ ὑμῖν μέν,
ὦ δικασταί, τὴν μείζω δεδώκασι τιμήν, ὅτι καθʼ
αὑτὰ δύνασθε φθέγγεσθαι, ἡμιφώνοις δὲ τὴν
ἐφεξῆς, ὅτι προσθήκης εἰς τὸ ἀκουσθῆναι δεῖται·
πασῶν δὲ ἐσχάτην ἐνόμισαν ἔχειν μοῖραν ἐννέα1
τῶν πάντων, οἷς οὐδὲ φωνὴ πρόσεστι καθʼ αὐτά.
τὰ μὲν οὖν φωνήεντα φυλάσσειν ἔοικε τοὺς
νόμους τούτους.</p>  

## §6  

<p>Τὸ δέ γε Ταῦ τοῦτο, οὐ γὰρ ἔχω χείρονι αὐτὸ 6
ὀνομάσαι ῥήματι ἢ καλεῖται, ὃ μὰ τοὺς θεούς,
εἰ μὴ ἐξ ὑμῶν δύο συνῆλθον ἀγαθοὶ καὶ καθήκοντες
ὁραθῆναι, τό τα Ἄλφα καὶ τὸ Υ, οὐκ ἂν
ἠκούσθη μόνον, τοῦτο τοίνυν ἐτόλμησεν ἀδικεῖν
με πλείω τῶν πώποτε βιασαμένων, ὁνομάτων
μὲν καὶ ῥημάτων ἀπελάσαν πατρῴων,
ἐκδιῶξαν 2 δὲ ὁμοῦ συνδέσμων ἅμα καὶ προθέσεων,
ὡς μηκέτι φέρειν τὴν ἔκτοπον πλεονεξίαν. ὅθεν
δὲ καὶ ἀπὸ τίνων ἀρξάμενον, ὥρα λέγειν.</p>
<note type="footnote">1 ἐννέα second Aldine ed., Fritzsche: ἔνια MSS.</note>
<note type="footnote">2 ἀπελάσαν . . . ἐκδιῶξαν K. Schwartz : ἀπελάσαι . . ἐκδιῶξαι
MSS.</note>  

## §7  

<p>Ἐπεδήμουν ποτὲ Κυβέλῳ,—τὸ δέ ἐστι πολίχνιον 7
οὐκ ἀηδές, ἄποικον, ὡς ἔχει λόγος, Ἀθηναίων—
ἐπηγόμην δὲ καὶ τὸ κράτιστον Ῥῶ, γειτόνων τὸ
βέλτιστον· κατηγόμην δὲ παρὰ κωμῳδιῶν τινι
ποιητῇ· Λυσίμαχος ἐκαλεῖτο, Βοιώτιος μέν, ὡς
ἐφαίνετο, τὸ γένος ἀνέκαθεν, ἀπὸ μέσης δὲ ἀξιῶν
λέγεσθαι τῆς Ἀττικῆς· παρὰ τούτῳ δὴ τῷ ξένῳ
τὴν τοῦ Ταῦ τούτου πλεονεξίαν ἐφώρασα· μέχρι
μὲν γὰρ ὀλίγοις ἐπεχείρει, τέτταρα κατατολμόῶν
καὶ 1 τετταράκοντα λέγειν, ἔτι δὲ τήμερον καὶ
τὰ ὅμοια ἐπισπώμενον ἴδια ταυτὶ λέγειν, ἀποστεροῦν
με τῶν συγγεγενημένων καὶ συντεθραμμένοων
γραμμάτων, συνήθειαν ᾤμην 2 καὶ οἰστὸν ἦν μοι
τὸ ἄκουσμα καὶ οὐ πάνυ τι ἐδακνόμην ἐπ᾿ αὐτοῖς.</p>  

## §8  

<p>ὁπότε δὲ ἐκ τούτων ἀρξάμενον ἐτόλμησε καττίτερον 8
εἰπεῖν καὶ κάττυμα καὶ πίτταν, εἶτα ἀπερυθριᾶσαν
καὶ βασίλισσαν 3 βασίλιτταν ὀνομάζειν,
οὐ μετρίως ἐπὶ τούτοις ἀγανακτῶ καὶ πίμπραμαι
δεδιὸς μὴ τῷ χρόνῳ καὶ τὰ σῦκα τῦκά τις ὀνομάσῃ.
καί μοι πρὸς Διὸς ἀθυμοῦντι καὶ μεμονωμένῳ τῶν
βοηθησόντων σύγγνωτε τῆς δικαίας ὀργῆς· οὐ
γὰρ περὶ μικρὰ καὶ τὰ τυχόντα ἐστὶν ὁ κίνδυνος,
<note type="footnote">1 τέτταρα κατατολμῶν καὶ A.M.H, following Halm (τέτταρα
καὶ) and the scholia : not in MSS.</note>
<note type="footnote">2 Word order (and καὶ for μοι after συγγεγενημένων) A.M.H.:
τετταράκοντα λέγειν, ἀποστεροῦν με τῶν συγγεγενη ἡμένων μοι,
σονήθειαν ᾤμην συντεθρααμένων γραμμάτων, ἔτι . . . λέγειν, καὶ
οἰστὸν κ.τ.λ. MSS.</note>
<note type="footnote">3 βαασίλισσαν A.M.H., following Κ. Schwartz (τὴν β.) : not
in MSS.</note>

<pb n="404"/>
ἀφιρουμένῳ τῶν συνήθων καὶ σινεσχολακότων
μοι γραμμάτων. 1 κίσσαν μου, λάλον ὄρνεον, ἐκ
μέσων ὡς ἔπος εἰπεῖν τῶν κόλπων ἁρπάσαν
κίτταν ὠνόμασεν· ἀφείλετο δέ μου φάσσαν ἅμα
νήσσαις τε καὶ κοσσύφοις ἀπαγορεύοντος Ἀριστάρχου·
περιέσπασε δὲ καὶ μελισσῶν οὐκ ὀλίγας·
ἐπ᾿ Ἀττικὴν δὲ ἦλθε καὶ ἐκ μέσης αὐτῆς ἀνήρπασεν
ἀνόμως Ὑμησσὸν 2 ὁρώντων ὑμῶν καὶ
τῶν ἄλλων συλλαβῶν.</p>  

## §9  

<p>ἀλλὰ τί λέγω ταῦτα; 9
Θεσσαλίας με ἐξέβαλεν ὅλης Θετταλίαν ἀξιοῦν
λέγειν, καὶ πᾶσαν ἀποκέκλεικέ μοι τὴν θάλασσαν
οὐδὲ τῶν ἐν κήποις φεισάμενον σευτλίων, ὡς τὸ δὴ
λεγόμενον μηδὲ πάσσαλόν μοι καταλιπεῖν.
Ὅτι δὲ ἀνεξίκακόν εἰμι γράμμα, μαρτυρεῖτέ μοι
καὶ αὐτοὶ μηδέποτε ἑγκαλεσαντι τῷ Ζῆτα σμάραγδον
ἀποσπάσαντι καὶ πᾶσαν ἀφελομένῳ Σμύρναν,
μηδὲ τῷ Ξῖ πᾶσαν παραβάντι συνθήκην καὶ τὸν
συγγραφέα τῶν τοιούτων ἔχοντι Θουκυδίδτην
σύμμαχον· τῷ μὲν γὰρ γείτονί μου Ῥῶ νοσήσαντι
συγγνώμη, καὶ παῤ. αὐτῷ φυτεύσαντί μου τὰς
μυρρίνας καὶ παίσαντί μέ ποτε ὑπὸ μελαγχολίας
ἐπὶ κόρρης.</p>  

## §10  

<p>κἀγὼ μὲν τοιοῦτον. τὸ δὲ Ταῦ τοῦτο 10
σκοπῶμεν ὡς φύσει βίαιον καὶ πρὸς τὰ λοιπά.
ὅτι δὲ οὐδὲ τῶν ἄλλων ἀπέσχετο γραμμάτων,
ἀλλὰ καὶ τὸ Δέλτα καὶ τὸ Θῆτα καὶ τὸ Ζῆτα, μικροῦ
δεῖν πάντα ἠδίκησε τὰ στοιχεῖα, αὐτά μοι
κάλει τὰ ἀδικηθέντα γράμματα. ἀκούετε, Φωνήεντα
δικασταί, τοῦ μὲν Δέλτα λέγοντος· ἀφείλετό
<note type="footnote">1 γραμμμάτων MSS: χρημάτων du Soul.</note>
<note type="footnote">2 Ὑμησσὸν Herwerden: Ὑμηττὸν MSS.</note>

<pb n="406"/>
μου τὴν ἐνδελέχειαν, ἐντελέχειαν ἀξιοῦν λέγεσθαι
παρὰ πάντας τοὺς νόμους· τοῦ Θῆτα δακρυοντος1
καὶ τῆς κεφαλῆς τὰς τρίχας τίλλοντος ἐπὶ τῷ καὶ
τῆς κολοκύνθης ἐστερῆσθαι· τοῦ Ζῆτα, τὸ συρίζειν
καὶ σαλπίζειν, ὡς μηκέτʼ αὐτῷ ἐξεῖναι μηδὲ γρύζειν.
τίς ἂν τούτων ἀνάσχοιτο; ἢ τίς ἐξαρκέσειε
δίκη πρὸς τὸ πονηρότατον τουτὶ Ταῦ;</p>  

## §11  

<p>Τὸ δὲ ἄρα οὐ τὸ ὁμόφυλον τῶν στοιχείων μόνον 11
ἀδικεῖ γένος, ἀλλʼ ἤδη καὶ πρὸς τὸ ἀνθρώπειον
μεταβέβηκε τουτονὶ τὸν τρόπον· οὐ γὰρ ἐπιτρέπει
γε αὐτοὺς κατʼ εὐθὺ φέοεσθαι ταῖς γλώσσαις·
μᾶλλον δέ, ὦ δικασταί, μεταξὺ γάρ με
πάλιν τὰ τῶν ἀνθρώπων πράγματα ἀνέμνησε περὶ
τῆς γλώσσης, καὶ2 ταύτης με τὸ μέρος 3 ἀπήλασε
καὶ γλῶτταν ποιεῖ τὴν γλῶσσαν. ὦ γλώσσης
ἀληθῶς νόσημα Ταῦ. ἀλλὰ μεταβήσομαι πάλιν
ἐπʼ ἐκεῖνο καὶ τοῖς ἀνθρώποις συναγορεύσω ὑπὲρ
ὦν εἰς αὐτοὺς πλημμελεῖ· δεσμοῖς γάρ τισι
στρεβλοῦν καὶ σπαράττειν αὐτῶν τὴν φωνὴν
ἐπιχειρεῖ. καὶ ὁ μέν τι καλὸν ἰδὼν καλὸν εἰπεῖν
αὐτὸ βούλεται, τὸ δὲ παρεισπεσὸν ταλὸν εἰπεῖν
αὐτοὺς ἀναγκάζει ἐν ἅπασι προεδρίαν ἔχειν ἀξιοῦν·
πάλιν ἕτερος περὶ κλήματος διαλέγεται, τὸ δὲτλῆμον
γάρ ἐστιν ἀληθῶς — τλῆμα πεποίηκε τὸ
κλῆμα. καὶ οὐ μόνον γε τοὺς τυχόντας ἀδικεῖ.
ἀλλ ἤδη καὶ τῷ μεγάλῳ βασιλεῖ. καὶ γῆν καὶ
θάλασσαν εἶξαί φασι καὶ τῆς αὐτῶν φύσεως
ἐκστῆναι, τὸ δὲ καὶ τούτῳ ἐπιβουλεύει καὶ
Κ ῦρον αὐτὸν ὄντα Τῦρόν τινα ἀπέφηνεν.</p>  

## §12  

<p>Οὕτω μὲν οὖν ὅσον ἐς φωνὴν ἀνθρώπους ἀδικεῖ 12
<note type="footnote">1 δακρύοντος Κ. Schwartz: κρούοντος MSS.</note>
<note type="footnote">2 καὶ A.M.H.: ὅτι καὶ MSS. μιαρὸν Cαpps.</note>

<pb n="408"/>
ἔργῳ δὲ πῶς; κλάουσιν ἄνθρωποι καὶ τὴν αὑτῶν
τύχην ὀδύρονται καὶ Κάδμῳ καταρῶνται πολάκις,
ὅτι τὸ Ταῦ ἐς τὸ τῶν στοιχείων γένος
παρήγαγε· τῷ γὰρ τούτου σώματί φασι τοὺς
τυράννους ἀκολοιθήσαντας καὶ μμησαμένους
αὐτοῦ τὸ πλάσμα ἔπειτα σχήματι τοιούτῳ ξύλα
τεκτήναντας ἀνθρώπους ἀνασκολοπίζειν ἐπʼ αὐτά·
ἀπὸ δὲ 1 τούτου καὶ τῷ τεχνήματι τῷ ποντηρῷ τὴν
πονηρὰν ἐπωνυμίαν συνελθεῖν. τούτων οὖν ἀπάντων
ἕνεκα πόσων θανάτων τὸ Ταῦ ἄξιον εἶναι
νομίζετε; ἐγὼ μὲν γὰρ οἶμαι δικαίως τοῦτο
μόνον ἐς τὴν τοῦ Ταῦ τιμωρίαν ὑπολείπεσθαι, τὸ
τῷ σχήματι τῷ αὐτοῦ τὴν δίκην ὑποσχεῖν.2</p>
<note type="footnote">1 δὲ A.M.H.: δὴ MSS.</note>
<note type="footnote">2 M SS. add ὃ δὴ σταυρὸς εἶναι ὁπὸ τούτου μὲν ἐδηαιουργήθη,
ὑπὸ δὲ ἀνθρώπων ὀνομάζεται, excisel by Sommnerbrodt.</note>  

