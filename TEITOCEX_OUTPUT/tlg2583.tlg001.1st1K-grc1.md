#Apotelesmatica  

##Contributors  
Corrected and encoded the text: Digital Divide Data | Editor-in-Chief, Perseus Digital Library: Gregory Crane | Project Manager (University of Leipzig): Matt Munson | Project Assistant (University of Leipzig): Annette Gessner | Lead Developer (University of Leipzig): Thibault Clérice | Technical Advisor: Bruce Robertson  

##Text  
###2.1.1  
Πάντοτε μὲν κόσμοιο κατʼ αἰθέρα κοιρανέοντες  
###2.1.2  
Ἠέλιος Μήνη τε διηνεκὲς ὦκα φέρονται.  
###2.1.3  
ἄστρα δʼ ἄρʼ ἤλιθα μυρίʼ ἀν’ οὐρανῷ ἐστήρικται  
###2.1.4  
μαρμαίροντ’ ἐπὶ νυκτί, τὰ μὲν σελάεσσιν ἀφαυροῖς  
###2.1.5  
αἰθύσσοντʼ, ὥσθʼ ὅσσον ὑπʼ ὄμμασιν αὐγάζεσθαι,  
###2.1.6  
πολλοὶ δʼ αὖτʼ αἴγλῃσι φαεινόμενοι βλοσυρῇσιν  
###2.1.7  
ἀστέρες, ὡς καὶ φέγγος ἐπὶ χθονὸς ἡμερίοισιν  
###2.1.8  
φαίνειν, εὖτ’ ἀσέληνον ἔχῃ δρόμον ἀμβροσίη νύξ·  
###2.1.9  
καὶ μὴν δὴ τάδε πάντα διʼ αἰθέρος αἰὲν ἄρηρεν  
###2.1.10  
ἀπλανέʼ ἐν χώρῃ, τῇ δὴ τὰ πρῶτα δέδασται,  
###2.1.11  
ἐλκόμεν ἀντολίηθεν ἐφʼ ἑσπερίην δύσιν αἰεί,  
###2.1.12  
παῦῤ ὑπὸ δεικήλων τεράτων τετυπωμένα μορφαῖς,  
###2.1.13  
αὕτως δὲ πλέονα σποράδην πεφορημένʼ ὕπερθεν.  
###2.1.14  
πέντε δʼ ἄῤ ἀστέρες οἶοι ἀγαυότατοι διὰ κύκλου  
###2.1.15  
Ζωδιακοῦ πλάζονται ἀμειβόμενοι κατὰ κόσμον  
###2.1.16  
καὶ δείκηλʼ, οὓς φῦλα βροτῶν ὀνόμηναν ἀλήτας,  
###2.1.17  
τῶν μὲν δὴ μετόπισθε φίλῃ μεμνήσομʼ ἀοιδῇ.  
###2.1.18  
Μακρὸς δʼ αὖ διὰ μέσου ἐλήλαται οὐρανοῦ ἄξων,  
###2.1.19  
ἀστεμφὴς, ὅσσοισιν ὁρωμένῳ ἀπροτίοπτος,  
###2.1.20  
ὅς περὶ πᾶν γαίης τε καὶ ἀτρυγέτου διὰ πόντου  
###2.1.21  
ὦκα διηνεκέως δινεύμενος οὐκ ἀπολήγει.  
###2.1.22  
Τοῦ δὲ δύω πόλοι εἰσὶ καταντιπέρην ἀσάλευτοι,  
###2.1.23  
ὃς μὲν ἐπὶ κρυεροῦ Βορέω πνοιῇσιν ἀρηρὼς  
###2.1.24  
καὶ κεφαλῆς ἀγχοῦ βαιῆς κυνοσουρίδος Ἄρκτου,  
###2.1.25  
ἄλλος δʼ ἐν διερῷ Νότῳ ἵσταται· ἀλλʼ ὃ μὲν ὑψοῦ  
###2.1.26  
κεῖται ὑπερχθόνιος, Νότιος δʼ ἀίδηλος ὑπ’ αἶαν.  
###2.1.27  
Κύκλοι δʼ οὖ πολλοὶ καὶ ἀπείριτοι οὐρανοῦ εἴσω  
###2.1.28  
δινεῦνται, τοὺς αὐτὸς ἀεὶ σφαίρης στροφάλιγγι  
###2.1.29  
τεύχει ἑλισσομένων ἄστρων κατʼ ἀπείριτον οἶμον.  
###2.1.30  
τῶν δέ τε πάντων εἰσὶ πανέξοχοι ἐννέα κύκλοι,  
###2.1.31  
δοιοὶ μὲν προτίοπτοι ἰδʼ ὀφθαλμοῖσιν ὁρητοί,  
###2.1.32  
οἱ δʼ ἄλλοι μήτι μερόπων πραπίσιν τε νοητοί.  
###2.1.33  
ἑπτʼ ἀιδεῖς μὲν ἔασιν ἰδʼ ἐν φρεσὶ μοῦνον ὁρητοί,  
###2.1.34  
ἀλλήλοις δὲ παραβλήδην στρωφώμενοι αἰεί·  
###2.1.35  
ὃς μὲν γὰρ πρῶτος πόλου δινεύμενος ὑψοῦ,  
###2.1.36  
ὅντε Βόρ ειον φῶτες ἐπίκλησιν καλέουσιν·  
###2.1.37  
τὸν δὲ μέτα τροπικὸς θ έρεος πυριλαμπέος ὥρης γίνεται·  
###2.1.38  
τείνονται μεσάτοιο, διʼ οὗ θοὸν ἅρμα τιταίνων  
###2.1.39  
ἴσην Ἠέλιος τεύχει νύκτʼ ἄμβροτον ἠοῖ·  
###2.1.40  
τῷ δʼ ἔπι χειμ ἐρίοιο τροπῆς κύκλος ἐστήρικται·  
###2.1.41  
ἑξείης δʼ ἐπὶ τῷ Νότιος πέλει, οὗ ῥά τε βαιὴν  
###2.1.42  
φράζεο μοῖραν ὕπερθε,τὸ γὰρ πλέον ἔσθʼ ὑπὸ γαῖαν  
###2.1.43  
τοὺς δὲ μέσους τέμνουσι δύω κύκλοι ἄξονος αὐτοῦ  
###2.1.44  
ἄκρης ἀρχόμενοι κορυφῆς· αὐτοί γε μὲν ἄμφω  
###2.1.45  
ἀλλήλους ἄχρις Νοτίου τέμνουσι πόλοιο,  
###2.1.46  
ὃς μὲν ἐνὶ θνητοῖσι καλούμενος ὀρθὸν Ὁρίζων,  
###2.1.47  
ὃς δὲ Μεσημβρινὸς ὑψοῦ ἄκρης κυρτούμενος αἴθρης.  
###2.1.48  
ἀμφότεροι δʼ ἄρα τοίγε πόλων ἔντοσθεν ἐόντες  
###2.1.49  
ἐντὸς ἐέργουσιν δίνην περικείμενοι ἄστρων.  
###2.1.50  
οἵδε μὲν ἐν πραπίδεσσιν ἀριφραδέες τελέθουσιν  
###2.1.51  
γνώσασθαι κύκλοι. τοὺς δʼαὐθʼ ἑτέρους καὶ ὑπʼὅσσοις  
###2.1.52  
δερκόμεθʼ, εὖτ’ ἂν γαῖαν ἐπιτρέχῃ ἀμβροσίη νύξ,  
###2.1.53  
τὸν μὲν ἴσον χροιῇ λευκῷ φαίνοντα γάλακτι,  
###2.1.54  
τὸν δʼ ὑπὸ δεικήλοισι δυώδεκα παμφαίνοντα  
###2.1.55  
Ζω δισκόν· λοξοὶ δʼ ἐπαμοιβαδὶς ἐζώσαντο  
###2.1.56  
οὐρανὸν ἀμφότεροι δίχα τέμνοντές σφεας αὐτούς.  
###2.1.57  
ἑπτὰ δʼἄρ’, ὥσπερ πρόσθεν ἀείσαμεν,εἰσὶν ἄιστοι  
###2.1.58  
καὶ μοῦνον πυκινῇσιν ἐνὶ φρεσὶν ἑστηῶτες,  
###2.1.59  
οὕνεκεν οὐ ζώων μορφαῖς ὁλκοῖς τε φαεινοῖς  
###2.1.60  
οὐδὲ μὲν οὐ χροιῇσι διάκριτοι εἰσορόωνται,  
###2.1.61  
ἀλλʼ αὕτως δίνῃσιν ὀιόμεθά σφεας ἄστρων  
###2.1.62  
κυκλοῦσθαι, τάπερ αὐτὸς ἀτειρὴς αἰὲν ἀγινεῖ  
###2.1.63  
οὐρανὸς ἐν στροφάλιγγι περὶ χθόνα δῖαν ἐλίσσων.  
###2.1.64  
ἦ γὰρ δὴ τὸν μέν τε Βορήιον ἀστέρεςἌρκτου  
###2.1.65  
μείζονος, ἣν Ἑλίκην ἐλάται νηῶν ὀνόμηναν,  
###2.1.66  
ἀμφιχαράσσονται ῥοίζῳ στρωφώμενοι αἰεί,  
###2.1.67  
οἵτε οἱ ἀκροτάτοισι φαείνονται περὶ ποσσίν·  
###2.1.68  
ἄντυξ δʼ οὖ κύκλοιο μέσην διὰ χεῖρα Βοώτου  
###2.1.69  
τέμνει ὑπʼ ἀγκῶνος σκαιοῦ, κεφαλῆς τε Δράκοντος  
###2.1.70  
ἀκροτάτης ψαύει, στέρνον θʼ ὕπο Κηφέος εἶσιν  
###2.1.71  
καὶ κλεινῆς ἀλόχοιο παραὶ ποσὶ Κασσιεπείης.  
###2.1.72  
κύκλος δʼ, ὅστε τρέπει θ έρεος πυριλαμπέος ὥρην,  
###2.1.73  
ἀστέρι δινεύοντι περιγράφεται κατʼ Ὄλυμπον  
###2.1.74  
Καρκίνου ὀγδοάτης μοίρης ἔπι παμφαίνοντι·  
###2.1.75  
κεῖται δὲ τμήγων μέσσον διὰ Καρκίνον αὐτόν,  
###2.1.76  
ξανθήν τʼ αὐχενίην χαίτην χαροποῖο Λέοντος,  
###2.1.77  
σπεῖράν τε πρώτην Ὄφιος, βριαροῦ τʼ Ὀφιούχου  
###2.1.78  
ὤμους, Ὄρνιθός τε δέρην τανυσιπτερύγοιο,  
###2.1.79  
καὶ πόδας Ἱππείους, χειρός τʼ ἀγκῶνα βορείου  
###2.1.80  
Ἀνδρομέδης, καρπόν τε χερὸς λαιὴν δέ τε κνήμην  
###2.1.81  
Περσέος, ὑστάτιόν τε ποδὸς θέναρ Ἡνιόχοιο,  
###2.1.82  
καὶ βριαρῶν Διδύμων δύο σὺν χείρεσσι κάρηνα.  
###2.1.83  
αὐτὰρ ἰσημ ἐρινόν τις ἑῷ φράσσαιτʼ ἐνὶ θυμῷ  
###2.1.84  
ἀστέρος ἐκ μεσάτοιο χαρασσόμενον Κριοῖο,  
###2.1.85  
κεῖθεν δʼ αὖ παραμειβόμενον Ταύρου πόδας ἄκρους,  
###2.1.86  
καὶ καλὴν ζώνην θηροκτόνου Ὠρίωνος,  
###2.1.87  
Ὕδρης θʼ ὁλκὸν ἀπειρεσίης, Κρητῆρά τε μέσσον,  
###2.1.88  
ἐξῆς δʼ ἀκροτάτου στολμοῦ ψαύοντ’ ἐρατεινῆς  
###2.1.89  
Παρθένου, ἰοβόλου τε διὲκ χηλῆς περόωντα  
###2.1.90  
Σκορπίου, ἰγνύας τε διακρίνοντʼ Ὀφιούχου,  
###2.1.91  
καὶ χαίτης ἄκρης ἐπαφώμενον ὠκέος Ἵππου,  
###2.1.92  
μέσσον τʼ ἀμφοτέροισιν ἐν Ἰχθύσι δινεύοντα.  
###2.1.93  
χειμερίου δὲ τροπῆς κύκλον θοοῦ Αἰγοκερῆος  
###2.1.94  
σκέπτεο πὰρ μέσσοιο διεκπερόωντʼ ἐπὶ γοῦνα  
###2.1.95  
ἀμφότερ Ὑδροχόου, καὶ Κήτεος εἰναλίοιο  
###2.1.96  
οὐρήν, ἠδὲ Λαγωοῦ ἀπὸ στέρνων ἐπὶ μέσσα  
###2.1.97  
νισσόμενον, πρώτους τε πόδας Κυνός, ἠδὲ καὶ Ἀργοῦς  
###2.1.98  
ποντοπόρου τέμνοντα διʼ αἰθέρος ἄκρα κόρυμβα,  
###2.1.99  
Κενταύρου τʼ ὤμους νοτίους, κέντρον τʼ ὀλοοῖο  
###2.1.100  
Σκορπίου, ἠδὲ βιὸν στέρνων μέτα Τξευτῆρος.  
###2.1.101  
τὸν δʼ ἄρα δὴ νότιον, μεθʼ ὃν οὐκέτι φέγγος ὁρᾶται  
###2.1.102  
ἄστρων ἀνθρώποις, οἳ δὴ χθόνα τήνδε νέμονται,  
###2.1.103  
ὁπλῇσιν Κένταυρος ὑπὸ σφετέρῃσι χαράσσει,  
###2.1.104  
πηδάλιόν τε νεός, τὴν ἀκροτάτῃσι τεμοῦσα  
###2.1.105  
Πηλίου ἐν κορυφαῖς Παλλὰς θέτʼ ἀν ἀστράσιν Ἀργώ.  
###2.1.106  
οἱ δὲ δύω, τοίπερ τε πόλῳ διαπειραίνονται,  
###2.1.107  
ἀστεμφεῖς ἑστᾶσι καὶ ἀκλινέες περὶ κόσμον,  
###2.1.108  
πάντων δεικήλων αἰεὶ ἐπαφώμενοι ὁλκοῦ·  
###2.1.109  
ὃς μὲν γάρ θʼὑψοῦ θοοῦ οὐρανοῦ ἐστήρικται  
###2.1.110  
ἠῴην οἶμον καὶ δείελον Ἠελίοιο  
###2.1.111  
κρίνων καὶ θνητοῖσιν ἄγῶν βαιὴν λύσιν ἔργων·  
###2.1.112  
ὃς δὲ περιστρέφεται πύματον πόντον τε καὶ αἶαν  
###2.1.113  
φαίνων ἀντολίας, δύσιάς θʼ ὑπὸ βένθεσι κεύθων,  
###2.1.114  
ὅς ῥά θʼ Ὁρίζων κύκλος ὑπ’ ἀνθρώπωνπεφάτισται,  
###2.1.115  
οὕνεκα μηκίστην ὄσσων ἐπιτέμνει ὀπωπήν.  
###2.1.116  
ὁλκὸς δʼ αὖτε Γαλαξίεω βαιῇ μὲν ὁρᾶται  
###2.1.117  
λαμπετόων μοίρῃ, τὸ δέ οἱ πλέον ἐστὶν ἀμαυρόν·  
###2.1.118  
γυροῦται δʼ ὑψοῦ μὲν ἐπὶ πνοιαῖς Βορέαο  
###2.1.119  
ἐν θρόνῳ ἑζομένης γούνων ἄχρι Κασσιεπείης,  
###2.1.120  
πὰρ κεφαλὴν Κηφῆος· ὁ δʼ Ὄρνιθος πτερὰ τέμνει,  
###2.1.121  
Αἰητοῦ τε μέσον, καὶ Τόξων ἄγχι κορώνης  
###2.1.122  
ἀκρότατον νεῦρον, θηρὸς φονίοιό τε κέντρον,  
###2.1.123  
ἠδὲ Θυτήριον ἄκρον ἰδ’ ὁπλὰς Κενταύροιο  
###2.1.124  
τέσσαρας· ἐκ δʼ ἄρα κεῖθεν ἀνέρχεται ἐκ Βορέαο  
###2.1.125  
ἄψορρος διὰ Νηὸς ἀμειβόμενος κατὰ πρύμνην,  
###2.1.126  
καὶ κνήμας Διδύμων, κορυφῆς θʼ ὕπερ Ὠρίωνος,  
###2.1.127  
καὶ γόναθʼ Ἡνιόχου, γουνός τʼ ἔπι γοργοφόνοιο  
###2.1.128  
δεξιτεροῦ Περσῆος, ὃ δὴ τέταθʼ ὥστε θέοντος.  
###2.1.129  
Ζω δισκὸς δʼ, ὅσπερ τε κατʼ οὐρανὸν ἔπλετο πάντων  
###2.1.130  
εὐτροχάλων κύκλων μάλʼ ἀγαυότατος καὶ ὁρητός,  
###2.1.131  
δώδεχ’ ὑπ εἰδώλοισι κεκασμένος εἶσι διʼ αἴθρης·  
###2.1.132  
ἀμφὶ δʼ ἄρ αὐτὸν κεῖται ὑπʼ ἀστράσι παμφαίνοντα  
###2.1.133  
Κριὸς καὶ Ταῦρος, Δίδυμοι δʼ ἐπὶ τῷδε, μετ’ αὐτοὺς  
###2.1.134  
Καρκίνος ἠδὲ Λέων, στάχυάς τʼ ἐν χερσὶ φέρουσα  
###2.1.135  
Παρθένος ἀνθρώπων γενεὴν ποθέουσα παλαιῶν,  
###2.1.136  
Χηλαί θʼ, ἃς καὶ δὴ μετεφήμισαν ἀνέρες ἱροὶ  
###2.1.137  
καὶ Ζυγὸν ἐκλήισσαν, ἐπεὶτετάνυνθʼ ἑκάτερθεν  
###2.1.138  
οἷαί περ πλάστιγγες ἐπὶ ζυγοῦ ἑλκομένοιο,  
###2.1.139  
Σκορπίος ἐστὶ δʼ ἔπειτα, βίη τʼ ἔπι Τξευτῆρος,  
###2.1.140  
καὶ δὲ καὶ Αἰγόκερως, μεθʼ ὃν Ὑδροχόος τε καὶ χθῦς.—  
###2.1.141  
Οἴκοις μὲν δὴ πάντες ἑοῖς παρεόντες ἄριστοι  
###2.1.142  
ἀστέρες ἐν γενέθλῃ, ἐπεὶ ἐσθλοδόται μὲν ἀρείω  
###2.1.143  
καὶ πλέον’ ἐσθλὰ διδοῦσι, κακοὶ δέ τε μείονα λυγρά.  
###2.1.144  
τῷ μάλα χρὴ σκέπτεσθʼ, ὁπόσοι σφετέροισι δόμοισιν  
###2.1.145  
ἠὲ καὶ εἰν ὁρίοισιν ἑοῖς βεβαῶτες ὁρῶνται·  
###2.1.146  
εἰ μὲν γὰρ πλέονες, πολὺ φέρτερον, εἰ δέ τε παῦροι,  
###2.1.147  
μειότερον κῦδος βιότῳ καὶ πρῆξιν ὄπασσαν.  
###2.1.148  
Ἀλλὰ καὶ ἀλλήλων ὅσ ἀμειβόμενοι κλυτοφεγγεῖς  
###2.1.149  
οἴκοις ἐκτελέουσι, μάλα χρειὼ καταλέξαι.  
###2.1.150  
Φαίνων μέν τε Διὸς ζώοις μεγακύδεος ἄνδρας  
###2.1.151  
τεύχει, καὶ βασιλεῦσιν ἰδʼ αὖθ’ ἑτάροισιν ἀνάκτων  
###2.1.152  
ἐς φιλίην ζεύγνυσι, καὶ αὐτοὺς πολλάκι δασμῶν  
###2.1.153  
πρήκτορας ἐξανέφηνεν ἐυπρήσσοντας ἄναξιν,  
###2.1.154  
χρήματά τʼ ἐν χερσὶν δῶκεν βασιλήια νωμᾶν·  
###2.1.155  
πολλάκι δʼ ἀλλοτρίων τέκνων πατέρας καλέεσθαι  
###2.1.156  
δῶκεν, ἢ ἐκθεμένοις παῖδας σφετέρους πάλι δῶκεν.  
###2.1.157  
Ζεὺς δὲ Κρόνοιο τόποις παρεὼν βίοτον μὲν ὀπάζει  
###2.1.158  
εὐκτεάνους τε τίθησιν, ἀτὰρ πολυγηθέος ὄλβου  
###2.1.159  
φειδωλούς, μηδ’ ὅσσον ἑῶν κτεάνων ὀρέγοντας,  
###2.1.160  
ἠπεδανὸν στέρνοισι νόον καὶ ἄναλκιν ἔχοντας,  
###2.1.161  
ἀμφὶ ἕθεν πολὺ μεῖον ἢ ὧν πέλας ὦσι φρονοῦντας,  
###2.1.162  
ἐν δʼ ἔργοις πρήξει θʼ ἑτέροις ὑποπεπτηῶτας·  
###2.1.163  
ὅσσα δέ τʼ ἐκτελέουσιν, ἀποκρύπτει κλέος ἐσθλὸν  
###2.1.164  
πολλάκις ἀλλοτρίων, | οἳ καί σφισιν αἴσχεʼ ἔδωκαν.  
###2.1.166  
ἐν δʼ Ἄρεως ὁρίοισιν ἢ ἐν ζώοισι βεβηκὼς  
###2.1.167  
Φαίνων νωχελέας τε καὶ ἀδρανέας μάλα ῥέζει,  
###2.1.168  
δειλοὺς πανταρβεῖς τε, φρεσὶν καταπεπτηῶτας,  
###2.1.169  
αὐχμηρούς, ἐὸν ἦτορ ἀεὶ βλάπτοντας ἀνίαις.  
###2.1.170  
ἀλλʼ Ἄρης οἴκοισι Κρόνου πολιοῖο βεβηκὼς  
###2.1.171  
πανθαρσεῖς τεύχει καὶ πρήξεσι τολμήεντας,  
###2.1.172  
πρὸς δʼ ἔτι θαρσαλέους τε καὶ εὐτόλμους καὶ ἀτρέστους,  
###2.1.173  
πρῆξιν παντοίην τε καὶ ἔργα τελοῦντας ἀμόχθως,  
###2.1.174  
οἷσί τʼ ἐφορμήσωσιν ἀεὶ τέκμωρ ἐπάγοντας·  
###2.1.175  
φθείρει δὲ κλῆρον πατρώιον, ἠδὲ συναίμους  
###2.1.176  
πρεσβυτέρους πάντας κρυερῷζόφῳ ἀμφικαλύπτει.  
###2.1.177  
Ἀφρογενοῦς δὲ Κρόνος παρεών οἴκοις τάδε ποιεῖ·  
###2.1.178  
πρεσβυτέραις ζεύγνυσιν ἰδὲ δμωῇσιν ἀκιδναῖς,  
###2.1.180  
ἢ ξυνὴν δήμοισι κύπριν μισθοῦ παρεχούσαις·  
###2.1.179  
πρὸς δʼ ἔτι δυσγαμίην καὶ δυστεκνίην μάλʼ ὀπάζει,  
###2.1.181  
στείραις ἠδʼ ἀτόκοισι συνάπτων δυσκλέα λέκτρα·  
###2.1.182  
δηθάκι καὶ χείρεσσιν ἑαῖς ἀλόχους ἐδάιξαν  
###2.1.183  
ζήλῳ ἀλαστήσαντες ἐπʼ αἴσχεσιν, οἷς τελέουσιν.  
###2.1.184  
Ἀφρογενὴς δὲ Κρόνοιο δόμοις λεχέων ὀλετῆρας  
###2.1.185  
ἀλλοτρίων ἔρρεξε, καὶ ἀσπέρμους θέτο τέκνων,  
###2.1.186  
οὐ μάλα κηδομένους μάχλου ἕνεκεν φιλότητος  
###2.1.187  
οὔτε φίλων σφετέρων, οὐδʼ οὖ πατέρων ἀλέγοντας·  
###2.1.188  
ἢ γὰρ δὴ κεδνῶν ἑτάρων γάμον αἰσχύνουσιν,  
###2.1.189  
ἢ καὶ μητρυιῇσιν ἑαῖς ἢ παλλακίδεσσιν  
###2.1.190  
σφωιτέρου γενετῆρος ὁμὸν λέχος εἰσανέβησαν.  
###2.1.191  
ἐν δʼ ἄρα χρυσοφαοῦς Ἑρμοῦ ζώοισι βεβηκὼς  
###2.1.192  
Φαίνων ὀξείας μερόπων ἤμβλυνεν ἀκουάς,  
###2.1.193  
ἢ λαλιῆς ἤμερσε φίλης καὶ γλῶσσαν ἔδησεν,  
###2.1.194  
δεινοὺς δʼ ἐν πραπίδεσσι καὶ οὐλοὰ μητιόωντας  
###2.1.195  
κρυπταδίως τεύχει, σφέτερον νόον οὔτινι θνητῶν  
###2.1.196  
φαίνοντας, δακετῶν φονιώτερον ἰὸν ἔχοντας,  
###2.1.197  
καὶ δὲ καὶ ἀρρήτων μύστας τελετῶν, μακάρων τε  
###2.1.198  
ὄργια γιγνώσκοντας, ὅσ’ ἐν βίβλοις ἐχαράχθη  
###2.1.199  
κρυπταῖς, ἃς οὐ πᾶσι βροτοῖς θέμις ἐν φρεσὶν ἴδμεν  
###2.1.200  
ταύτης δʼ οὐκ ἂν ὄναιντοδαημοσύνης· τάδε γάρσφιν  
###2.1.201  
ἀντʼ ἀγαθῶν καὶ λυγρὰ καὶ ἀντία γίνεται αἰεί.  
###2.1.202  
ταῦτα δὲ καὶ Στίλβων ῥέζει Κρόνου ἐν μεγάροισιν·  
###2.1.203  
ἀλλʼ ἄρα τοῖς ἦδος πέλεται σφετέρων ἀπὸ μόχθων·  
###2.1.204  
τεύχει δʼ οὐ μοῦνον βίβλων ἐπιίστορας ἱρῶν,  
###2.1.205  
παννυχίδων τελετῶν θʼ ἡγήτορας, ἀλλὰ καὶ ἐσθλούς  
###2.1.206  
μάντιας, ἀστρονόμους καὶ ὁνειροπόλους, προπάροιθεν  
###2.1.207  
ἑζομένους θυσιῶν, μακάρων ἄπο θέqφατα θνητοῖς  
###2.1.208  
φαίνοντας, πτηνῶν τε ποτῆς ἄπο θεσπίζοντας,  
###2.1.209  
πρήξεσι δʼ ἐν βιότου ἑτέροις ὑποπεπτηῶτας.  
###2.1.210  
ὅσσοις δʼ οὖ Φαέθων Ἄρεως οἴκοισι βέβηκεν,  
###2.1.211  
τρισμάκαρες στρατιῶν ἡγήτορες, ἔν τε βροτοῖσιν  
###2.1.212  
τιόμενοι πολίων ἡγήτορες ἢ βασιλῆες.  
###2.1.213  
ὣς δʼ αὔτως καὶ Θοῦρος ἐπὴν Δί ὸς ἐς δόμον ἔλθῃ,  
###2.1.214  
δωρεῖται κῦδος καὶ ἀπειρέσιον κράτος ἀνδρῶν·  
###2.1.215  
τεύχει καὶ νηῶν ἡδʼ ἱππήων πρυλέων τε  
###2.1.216  
ἡγεμόνας βασιλεῦσιν ἀρηρότας, οἳ κατὰ μῶλον  
###2.1.217  
ἀνθρώπους κτείνοντας ἑῇ ὀπὶ καὶ μεμαῶτας εὖ δεδάασιν·  
###2.1.218  
εἰ δʼ ἄρα μὴ κέντρῳ πέλεται μηδʼ ἐς τόσον εἴη  
###2.1.219  
ὕψος, ἀειρόμενοι πάντων σφετέρων ὕπερ αὐτοὶ  
###2.1.220  
τάττονται, κἢν δμῶες ἀεικέλιοι τελέθωσιν.  
###2.1.221  
ἐν δʼ ἄρα Κυπρογενοῦς ζώοις Ζεὺς ὄλβον ὀπάζει  
###2.1.222  
παντοῖον, κτεάνων τε δόμους πίμπλησι βροτοῖσιν,  
###2.1.223  
αὐτοὺς δʼ αὖθʼ ἑτάρους ἢ καὶ συνέδρους βασιλήων  
###2.1.224  
θηητοὺς λαοῖσι καὶ ἐν πολίεσσιν ἀγητοὺς  
###2.1.225  
τεύχει, καὶ μακάρων ἱερεῖς σηκῶν τε προέδρους,  
###2.1.226  
τιμαῖς κυδαλίμους ἡδʼ ἐξαίτοις γεράεσσιν,  
###2.1.227  
πρήξιος ἐκ πάσης συναθροίζοντας πολὺν ὄλβον,  
###2.1.228  
δήμου θʼ ἡγητῆρας, οἳ εὖ χείλεσσιν ἑοῖσιν  
###2.1.229  
φθέγγοντʼ εἰν ἱεροῖσιν ἀκουόμενοι ὑπὸ λαῶν,  
###2.1.230  
ζευγνυμένουςτʼἀνδρῶν μεγάλων φιλότητι γυναικῶν,  
###2.1.231  
ὧν ἄπο κυδήεντες ἰδʼ ὄλβιοι ἐξεγένοντο.  
###2.1.232  
καὶ Κυθέρη Διὸς οἴκῳ ἢ εἰν ὁρίοισι φανεῖσα  
###2.1.233  
εὐκλέας ἐν πολίεσσι καὶ ἐν δήμοισι τίθησιν·  
###2.1.234  
κοσμεῖ καὶ μίτρῃσι πέπλοισί τε πορφυρέοισιν,  
###2.1.235  
στέμμασί τε χρυσοῦ, τοὺς δʼ οὖ γεράεσσʼ ἐρατοῖσιν·  
###2.1.236  
ἠδὲ γάμους δῶκεν φιλίους, καὶ λέκτρα γυναικῶν  
###2.1.237  
ὤπασεν εὐθαλάμων, λέκτροις δέ τε δῶκε γυναικῶν  
###2.1.238  
εὐόλβων ἐν ἑῇσιν ἔμεν πολίεσσιν ἀρίστοις,  
###2.1.239  
κτήματά θʼ ἕξουσιν κλεινὸν βίοτόν τε καὶ οἴκους·  
###2.1.240  
προσφιλέας δʼ ἔρδει καὶ τιμήεντας ἅπασιν,  
###2.1.241  
πειθοῖ καὶ χαρίτεσσιτετιμένον ἦτορ ἔχοντας·  
###2.1.242  
ἠὲ καὶ ἄνδρας ἔτευξε γυναικείοισιν ἐπ᾿ ἔργοις,  
###2.1.243  
ἐξ ὧν χρήματα πολλὰ καὶ εὐφροσύνην πόρεν ἐσθλήν  
###2.1.244  
δηθάκι δʼ οὖθ’ ὑποτάσσει ὑπʼ ἀσχολίῃσι τυράννων  
###2.1.245  
ἢ μεγάλων ἀνδρῶν, οἷσι κράτος ἶσον ἄναξιν.  
###2.1.246  
Ζεὺς δʼ ἄρʼ ἐν Ἑρμείαο τόποις πολύολβον ἔθηκεν,  
###2.1.247  
εὐκλέʼ ἐπιφροσύνης ἕνεκεν, βασιλήιον ὄλβον  
###2.1.248  
νωμῶντʼ ἐν χείρεσσι, καὶ ἐκ πολίων ἐθνέων τε  
###2.1.249  
χρήματα καὶ δασμούς συναγειρόμενον βασιλεῦσιν,  
###2.1.250  
ἐν δʼ ἔργων πρήξει μέγʼ ὑπείροχον, ἐν δʼ ἄρα τοῖσιν  
###2.1.251  
κεκλόμενον, μέγα δʼ αὖτε νόῳ φρονέοντα, καὶ ἐσθλὴν  
###2.1.252  
κτῆσιν ἀπʼ ἀσχολίης βιότου φορέοντα πτρὸς οἴκους.  
###2.1.253  
ἔμπαλι δʼ Ἑρμείης δόμῳ εὐφεγγοῦς Φαέθοντος  
###2.1.254  
παιδείης πραπίδεσσι σοφῆς παιδεύματʼ ἔχοντας,  
###2.1.255  
παίδων θʼ ἡγητῆρας ἢ αὐτῶν θῆκεν ἀνάκτων,  
###2.1.256  
ἢ δίφρῳ ἑζομένους, ὅθι τʼ ἀργύρου ἐστὶν ἀμοιβή,  
###2.1.257  
ἠὲ νόμων θεσμῶν τʼ ἐπιίστορας, ὧν ἕνε αἰεὶ  
###2.1.258  
πειθὼ ὁμῶς κῦδός τε κατὰ πτόλιας μέγʼ ἔχουσιν,  
###2.1.259  
ῥητῆρας μύθων τε καὶ εἰν ἀγορῇσιν ἀρίστους  
###2.1.260  
νείκεα τʼ ἰθύνειν καὶ τειρομένοισιν ἀρήγειν,  
###2.1.261  
ἔν τε δικασπολίῃσιν ἐριδμαίνοντας ἔπεσσιν,  
###2.1.262  
ὧν ἄπο πλοῦτον ἀπειρέσιον καὶ χρήματʼ ἄγειραν·  
###2.1.263  
ἄλλοι δʼ αὖτε πέλονται ἀπαγγελέες βασιλήων,  
###2.1.264  
πίστιν τʼ ἀμφὶ δίκῃσι θεμιστοπόλων ἀπʼ ἀνάκτων  
###2.1.265  
ἴσχουσιν, κείνοις σφετέρῳ νόῳ ἰθύνοντες.  
###2.1.266  
ἐν δʼ ἄρα τοι Παφίης Ἄρης οἴκοισι βεβηκὼς  
###2.1.267  
ἀλλοτρίων λεχέων κρυπτοὺς λυμάντορας ἔρδει,  
###2.1.268  
δώροις ἡδὲ δόλοισιν ὀπιπεύοντας ἑταίρων  
###2.1.269  
εὐνέτιδας πηῶν τε, καὶ αἴσχεα μακρὰ τελοῦντας·  
###2.1.271  
ἀλλʼ ἄρα κἀκείνων βιότοις ὀλέθρους ἐπάγουσιν,  
###2.1.272  
καὶ ἑὰς κεδνὰς ἀλόχους ὀλέκουσι χέρεσσιν,  
###2.1.270  
δύσγαμα νυμφεύοντες ἀπʼ ἀλλοτρίων ὑμεναίων.  
###2.1.273  
ζώοις δʼ οὖ Πυρόεντος ἐπεμβεβαυῖα Κυθήρη  
###2.1.274  
δυσγαμίην τεύχει τε καὶ ἐκ λεχέων μάλʼ ἀνίας·  
###2.1.275  
ἢ γὰρ ἄγοντʼ ἀλόχους, ὧν ἄργυρον ὦνον ἔδωκαν,  
###2.1.276  
δμωίδας, αἵτʼ αὐτούς μάχλοις ἔργοισιν ἔπεισαν,  
###2.1.277  
ἠὲ πολυμνήστῃσι συνευνῶσιν φιλότητας  
###2.1.278  
αἰεὶ κλεπτομέναις, ὧν εἵνεκα δηριόωσιν·  
###2.1.279  
οὐ γὰρ ταὶ τίουσʼ οὐδʼ αὖ φιλέουσι συνεύνους·  
###2.1.280  
τῷ δὴ καὶ κρίσιας καὶ νείκεα πολλάκις ἔσχον  
###2.1.281  
σύν σφετέραις ἀλόχοισι, καὶ ἀλλήλους ἀθέριξαν καὶ αὐτῶν εἵνεκα δηθὰ  
###2.1.282  
ἐν συνοχῇσι γένοντο καὶ ἀπλήτοις ἀχέεσσιν,  
###2.1.283  
ἠδὲ γυναικείης κεφαλῆς χάριν εἰργμὸν ἔνεικαν·  
###2.1.284  
ἢν δὲ γυναικὸς ἔῃ γενέθλη, μάλʼ ἀγήνορα τεύχει  
###2.1.285  
καὶ γαῦρον, βουλῇσιν ἑαῖς πίσυνον καὶ ἄκαμπτον,  
###2.1.290  
τάς τʼ ἄλλας ἄνδρεσσιν ἴσας κάμνουσαν ἀνίας·  
###2.1.286  
πάγχυ δʼ ἄρʼ ἐς φιλότητα δύην, τοκετῶν ἐποχήν τε  
###2.1.287  
ὀτλήσει, καὶ δηθὰ λυγρῇ περὶ γαστρὶ μογήσει,  
###2.1.288  
ἤτοι πρὶν γονίμης ὥρης βρέφεʼ ὠμοτοκοῦσα,  
###2.1.289  
ἠὲ νεκρῶν ἐν γαστρὶ μέλη τέμνουσʼ ἄπο τέκνων.  
###2.1.291  
ναὶ μὴν καὶ Πυρόεις οἴκοις θοοῦ Ἐρμάωνος  
###2.1.292  
οὐλοὰ μηδομένους στέρνων ἔντοσθεν ἔθηκεν,  
###2.1.293  
ἄγριά τʼ ἐν πραπίσιν βουλεύματα ποικίλλοντας,  
###2.1.294  
πρὸς δὲ κακοφροσύνῃσιν ἀεὶ μερόπεσσι συνόντας,  
###2.1.295  
ὡς δὴ καί τʼ ἄλλοις ὑποφήτορας ἔμμεν ἀνιῶν·  
###2.1.296  
καὶ δὲ δικορραφίης δεδαηκότες εἰν ἀγορῇσιν  
###2.1.297  
καὶ κρίσιας θαμινὰς καὶ νείκεα πυκνὰ ἑκόντες  
###2.1.298  
ἴσχουσιν, φήμη δὲ κακὴ περιδέδρομεν αὐτοὺς  
###2.1.299  
καί τε δικῶν μέγα πλῆθος, ὅ δὴ μάλʼ ἀχρήμονας ἔρδει·  
###2.1.300  
πολλοὶ καὶ παίδων τῶνδʼ ἡγητῆρες ἔασιν·  
###2.1.301  
πρὸς δʼ ἔτι καὶ ψεύστας, ἀθέους, ἀθεμίστια ἔργα  
###2.1.302  
μηδομένους, κλῶπας, ληίστορας, ἀνδροφονῆας,  
###2.1.303  
ὅρκων οὐδʼ ὅσσον τι νόῳ κρυερῷ ἀλέγοντας.  
###2.1.304  
ταῦτα δὲ καὶ Στίλβων Ἄρεως ἐν δώμασιν ἔρδει,  
###2.1.305  
πλαστογράφους τεύχων, λυμάντορας, ἠπεροπευτάς,  
###2.1.306  
ἀλλοτρίου πλούτοιο λιλαιομένους κτεάνων τε·  
###2.1.307  
πολλάκι καὶ κτεάνων πίστεις, ὧνπέρ τις ἔδωκεν  
###2.1.308  
λάθρῃ παρθέμενος, κακομητίῃ ἠρνήσαντο, πολλάκι  
###2.1.309  
χρήματα παῦρα διδοῦσιν, ἃ πολλῶν χρεῖος ἐτύχθη·  
###2.1.310  
πρὸς δʼ ἔτι φαρμακίης ὀλοῆς ἐπιίστορας ἔρδει·  
###2.1.311  
ὧν ἕνεκεν πάντων καὶ ὑπʼ ἴδρισιν ἶφι μάχεσθαι  
###2.1.312  
λάσθαις κερτομίαις τε κατὰ πτόλιας σοβέονται.  
###2.1.313  
ἐν δʼ Ἑρμοῦ ζώοισι φιλομμειδὴς Ἀφροδίτη  
###2.1.314  
θῆκε προϊσταμένους μεγάλων βιότοιο γυναικῶν,  
###2.1.315  
κείνων δʼ εἵνεκα δηθὰ κρίσεις καὶ νείκεʼ ἔχοντας,  
###2.1.316  
οἷς ἔπι κῦδος ἔθηκεν ἔδ’ εὐκλέα πολλάκι νίκην·  
###2.1.317  
οἱ δὲ θεῆς ἱεροῖο προφήτορες εὐκτεάνοιο  
###2.1.318  
γίνονται, τιμὰς ἰδʼ ἀπʼ αὐτοῦ πλοῦτον ἔχοντες·  
###2.1.319  
τεύχει δʼ ἐν τούτοισι τόποις καλὴ Κυθέρεια  
###2.1.320  
αἰόλʼ ὑπὸ χροιῇ ποικίλματα δαιδάλλοντας  
###2.1.321  
παντοίοις ζώοισιν ἐοικότα, τοὺς μὲν ἐφʼ ἰστῶν  
###2.1.322  
κερκίσιν ἠδὲ χερῶν τεχνήμασιν ἀμφί τε πέπλοις,  
###2.1.324  
τοὺς δὲ καὶ ἐν γραφίοις μελιηδέος ἄνθεσι κηροῦ  
###2.1.323  
δεικνύντας πάντων μορφὰς θηρῶν τε καὶ ἀνδρῶν,  
###2.1.325  
ἄλλους δʼ ἐν πετάλοις στεφανώματα ποικίλλοντας,  
###2.1.326  
οὓς δὲ καὶ ἀνθοβάφους ἀλίων ἄπο θήκατο κόχλων,  
###2.1.327  
εὐόδμων τε μύρων τεῦξεν τεχνήτορας ἄνδρας.  
###2.1.328  
Ἑρμῆς δʼ αὖτʼ οἴκοισι φανεὶς καλῆς Κυθερείης  
###2.1.329  
προσφιλέας θῆκεν καὶ τιομένους μάλα πᾶσιν,  
###2.1.330  
μορφῇ θʼ ἱμερόεντας ἰδʼ αἱμύλα κωτίλλοντας,  
###2.1.331  
παντοίης μούσης τʼ ἐπιίστορας· ἢ γὰρ ἀοιδούς  
###2.1.332  
εὐκλέας, ἢ κιθάρης ὑποφήτορας ἐξετέλεσσεν,  
###2.1.333  
ἠὲ μελῶν μολπῆς εὐρύθμου τεύκτορας ἄνδρας,  
###2.1.334  
ἠὲ πολυτρήτοις λιγέως μέλποντας ἐν αὐλοῖς·  
###2.1.335  
ἄλλους ὀρχηθμοῦ βητάρμονας ἴδριας ἔρδει·  
###2.1.336  
παιδευτὰς δʼ ἄλλων τοίων ἔργων ἀνέφηνεν,  
###2.1.337  
ἐξ ὧν ὄλβον ἐυκτέανον κῦδός τʼ ἐνὶ δήμοις  
###2.1.338  
ἄρνυνται, χαρίτεσσι κεκασμένοι εὐεπίῃ τε·  
###2.1.339  
πρήξεσι δʼ ἐν βιότου πάντες μακάριστοι ἔασιν,  
###2.1.340  
οἷσί τʼ ἐπιθύνωσʼ ἔργοις, πάντʼ ἐκτελέουσιν  
###2.1.341  
ᾖσιν ἐπιφροσύνῃσιν ἀμόχθως, ὥς κʼ ἐθέλωσιν. —  
###2.1.342  
ἐν δὲ Λέοντι, δόμῳ πανδερκέος Ἠελίοιο,  
###2.1.343  
Φαίνων μὲν μεγάλους τε καὶ ἐκ πατέρων ἀριδήλων  
###2.1.344  
τεύχει, καί τʼ ὄλβῳ βιότου ἅμα κῦδος ὀπάζει,  
###2.1.345  
ἀλλὰ κακῷ θανάτῳ ὀλέσει πάντως γενετῆρα,  
###2.1.346  
ἢ βίῃ ἢ φθορίμων ὑγρῶν πλήθεσσι χαλέψας.  
###2.1.347  
δεικήλῳ δʼ ἐν τῷδε Διὸς πολυφεγγέος ἀστὴρ  
###2.1.348  
ὥστʼ οἴκῳ σφετέρῳ χαίρει, ἐπεί ἐστι τρίγωνον  
###2.1.349  
αὐτοῦ, ὡς καὶ πρόσθεν ἀείσαμεν, Ἠελίου τε,  
###2.1.350  
καὶ μεγάλους βασιλῆας ἢ ἴσους κοιρανέουσιν,  
###2.1.351  
ἤ που τῶν ἑτάρους τεύχει, λαοῖσιν ἀγητούς·  
###2.1.352  
πάντας δʼ ἀφνειοὺς καὶ τιμήεντας ἔθηκεν.  
###2.1.353  
αὐτὰρ Ἄρης ἐπὶ τῷδε πατρώια πάντʼ ἐκέδασσεν,  
###2.1.354  
καὶ σίνος ὀφθαλμῶν δῶκεν, βιότου δʼ ἄρα πρῆξιν  
###2.1.355  
πολλὴν ἀμφὶ πυρὸς πολιοῦ τʼ ἄπο δῶκε σιδήρου,  
###2.1.356  
τοῖς δʼ ἔργοις σκληρὰς καὶ ἀπηνέας ὤπασε τέχνας·  
###2.1.357  
αἰεὶ δʼ ἔν τε Λέοντι καὶ ἐν Μήνης δόμῳ ὀφθεὶς  
###2.1.358  
ὠκυμόρους τεύχει, τούς δʼ ἡμιβίους ἐναρίζει.  
###2.1.359  
Ἀφρογενὴς δὲ Λέοντι βεβηκυῖʼ οὐ μάλα χαίρει·  
###2.1.360  
δυσγαμίην τεύχει, ποτὲ δʼ αὖτʼ ἀλόχοιο διείργει.  
###2.1.361  
ἀλλʼ Ἑρμῆς πινυτούς τε καὶ ἐν μύθοισι φερίστους  
###2.1.362  
ἔρδει, καὶ βιότῳ προφανεῖς καὶ ἀγακλέας ἄνδρας. —  
###2.1.363  
ἐν δʼ οἴκῳ Μσήνης Φαίνων μητρὸς βίον αἰεὶ  
###2.1.364  
φθείρει Ἠελίοιο βολὰς καὶ φέγγος ὁρώσης,  
###2.1.365  
αὐτούς δʼ ἐν νούσοις δολιχαῖς ἄταις τʼ ἐδάμασσεν,  
###2.1.366  
ἠὲ μελαγχολίῃσι καὶ ἄλγεσι κρυπτομένοισιν,  
###2.1.367  
ἄχρι κεν ἵζηνται μακάρων ἱεροῖς παρὰ βωμοῖς.  
###2.1.368  
γήθει δʼ οὖ Φαέθων ἐν Καρκίνῳ, οὕνεκεν αὐτοῦ  
###2.1.369  
ὑψοῦται, πλεόνων τε γονὴν τέκνων μάλʼ ὀπάζει,  
###2.1.370  
καὶ βίον ἐν μεγάροισι καὶ εὐκλέα φῆμιν ἀπάντῃ  
###2.1.371  
δῶκεν, καὶ φιλίην μεγάλων καὶ κέρδεα νωμᾶν.  
###2.1.372  
Ἄρης δʼ ἐν Μήνης οἴκοις μεγαθαρσέας ἔρδει  
###2.1.373  
καὶ μάλʼ ἀγηνορίῃσι πεποιθότας, οὐκ ἀλέγοντας  
###2.1.374  
οὔτε τι κινδύνων ἰδʼ ὁμοκλῆς, οὔτε φόβοιο·  
###2.1.375  
τῷ καὶ σφάλλονται θαμινὰ σφετέροισιν ἐπʼ ἔργοις·  
###2.1.376  
ἄλλοι δʼ οὖ τέχνης ἐπιίστορες ἐξεγένοντο·  
###2.1.377  
πάντες δʼ ἀλγεινοῖσι περιπταίουσι σίνεσσιν,  
###2.1.378  
τῶν πλεόνων δὲ βίῃ θάνατος καὶ μοῖρα τελεῖται.  
###2.1.379  
οὐδὲ μὲν οὐδὲ Κύπρις γήθει Μήνης ἐνὶ οἴκῳ·  
###2.1.380  
μάχλους γὰρ τεύχει καὶ τερπομένους φιλότητι,  
###2.1.381  
ἄλλα τʼ ἐπʼ ἀλλοίοις κακά τʼ αἴσχεα πολλὰ τελοῦντας·  
###2.1.382  
καὶ δʼ ἑτέροις τροπικοῖς ζώοις πάντεσσι τάδʼ ἔρδει.  
###2.1.383  
χρυσοφαὴς δʼ Ἑρμῆς ἐν Καρκίνῳ αἰθροπολεύων  
###2.1.384  
ὀξεῖς ἐν πραπίδεσσι, νοήμονας, ἄλλοτε δʼ ἄλλῃ  
###2.1.385  
βουλῇ τερπομένους μήτʼ ἔμπεδα μητιόωντας  
###2.1.386  
ῥέζει, καὶ μύθοις ἀγαθοὺς ἔργοις τε φερίστους. —  
###2.1.387  
Ἠέλιος δʼ αὐτὸς μὲν ὑπὲρ χαροποῖο Λέοντος  
###2.1.388  
εὐκλέας ἐν βιότῳ καὶ ὑπείροχον εὖχος ἔχοντας  
###2.1.389  
ῥέζει· κέντρου δʼ αὖτε τυχών βασιλῆας ἔτευξεν,  
###2.1.390  
ἢν ἐσθλῶν κοσμῆται ὑπʼ ἄστρων μαρτυρίῃσιν.  
###2.1.391  
ὣς δʼ αὔτως καὶ Μήνη ἐὸν δόμον ἀμφιβεβῶσα  
###2.1.392  
πρήξιας ἀνθρώποις ἀγαθὰς καὶ κῦδος ὀπάζει·  
###2.1.393  
ἢν δὲ μεσουρανέῃ νυκτός, βασιλῆας ἔθηκεν.  
###2.1.394  
οἱ δʼ ἄρ᾿ ἀμειβόμενοι ζῶʼ ἀλλήλων κατὰ κύκλον,  
###2.1.395  
ζώοις δʼ ἐμβεβαῶτες ἐπʼ ἀλλήλων κατὰ κύκλον,  
###2.1.396  
Μήνῃ μὲν Τιτάν, Μήνη δὲ γέγηθε Λέοντι.  
###2.1.397  
τοῖα μὲν ἀλλήλων οἴκοις ὁρίοις τε παρόντες  
###2.1.398  
τεύχουσ’ ἄλλα τε πολλὰ πολυτλήτοις μερόπεσσιν.  
###2.1.399  
Αὐτὰρ ἀληθείην πᾶσαν βροτέου βιότοιο  
###2.1.400  
σύγκρασις διέκριν᾿, ἐπιμαρτυρίαι τε φαεινῶν  
###2.1.401  
ἄστρων ἀλλήλοις χώροις θʼ, ὑπὲρ ὧν γεγάασιν·  
###2.1.402  
ὅσσα δʼ ἄμ Ἠελίῳ δρῶσιν παρεόντες, ἀείσω.  
###2.1.403  
πάντες μὲν χαίρουσιν ἐπʼ ἀντολίῃσιν ἐόντες,  
###2.1.404  
ὡς ἐν ἑοῖσιν ἕκαστος ἀγαλλόμενος βασιλείοις,  
###2.1.405  
καί ῥά τʼ ἐπ ἀντολίης μὲν ἰόντες ἅτʼ ἐς νεότητα,  
###2.1.406  
θνητοῖς πάντα τελοῦσιν ἄγαν κρατεροὶ παρεόντες·  
###2.1.407  
ἑσπερίοισι δὲ βαρδύτεροι προίασι χρόνοισιν  
###2.1.408  
δείελοι αὐγῇσιν σφαλεραῖς ὑποπεπτηῶτες,  
###2.1.409  
ἀδρανέες τε πέλονται ἑὸν σθένος ἀμβλύνοντες.  
###2.1.410  
Φαίνων μὲν δὴ πρῶτα σύν Ἠελίῳ κατὰ πάντων  
###2.1.411  
ζωιδίων πλήθει ξυνῶν ἀγαθῶν τε κακῶν τε,  
###2.1.412  
κρείσσων μέν τε κατ᾿ ἦμαρ ἐών, βλάπτων δʼ ἐνὶ νυκτί·  
###2.1.413  
τεύχει γὰρ πατέρας μὲν ἀγακλειτοὺς καὶ ἐπόλβους,  
###2.1.414  
μητέρα δʼ ὠκύμορον θανάτῳ διέκρινε τοκῆος,  
###2.1.415  
αὐτῶν δὲ κτῆσιν μινύθει οἶκόν τε πατρῷον,  
###2.1.416  
ἀλλʼ οὐχ ὡς πενιχροὺς πάμπαν καὶ ἀχρήμονας εἶναι.  
###2.1.417  
καὶ Φαέθων μετὰ τῆνος πατρώια πάντα  
###2.1.418  
φθείρει, παντοίαις τε βλάβαις ἄταις τʼ ἐπέδησεν·  
###2.1.419  
πολλάκι καὶ ξείνης γαίης ἔπι πήματʼ ἔδωκεν,  
###2.1.422  
ἠῷος μὲν μείον᾿, ἐφʼ ἐ σπερίῃσι δὲ δεινά.  
###2.1.423  
Ἄρης δʼ Ἠελίῳ συνιών πατράσιν μὲν ἀνίας,  
###2.1.424  
γεινομένοις δʼ αὐτοῖς θόρυβον καὶ πήματʼ ἔδωκεν·  
###2.1.420  
τοὺς δʼ ἄρα καὶ πάτρης γλυκερῆς θῆκεν μετανάστας·  
###2.1.425  
ἠ ματίῃ γενέθλῃ δʼ ὀλοώτατος ἔπλετο πάντων,  
###2.1.421  
ἥσσων δʼ ἑσπέριος γεγαὼς ἀδρανέστερα ῥέζει.  
###2.1.426  
Ἀφρογενὴς δὲ συνοῦσʼ Ὑπερίονι γεινομένοισιν  
###2.1.427  
δυσγαμίην παρέχει καὶ δύσκλειαν περὶ λέκτρα·  
###2.1.428  
ἤτοι γὰρ πενιχραῖς ἢ δούλαις ἢ καὶ ἀνάγνοις,  
###2.1.429  
ἢ καὶ πρεσβυτέρῃσι συνέζευξεν μάλʼ ἀεικῶς,  
###2.1.430  
ἢ ἔτι καὶ πιναροῖσιν ἐφεζομέναις στεγέεσσιν.  
###2.1.431  
Ἑρμῆς δʼ Ἠελίῳ ξυνὴν βαίνων κατʼ ἀταρπὸν  
###2.1.432  
ἤμερσεν σοφίης καὶ παιδείης μάλα πάσης·  
###2.1.433  
ἑζομένους δʼ ὤπασσε βίους  
###2.1.434  
μάλα δʼ ἡῴῃσιν ἀνάσσων 434 ἀνέρας ἀφνειοὺς |  
###2.1.433a  
ποίησε πόλει παναγήτους 433  
###2.1.435  
πρῆξίν θ᾿ ἥσσονα δῶκ᾿, ἐν πρήξεΐ τʼ ἔμμεν ὑπ᾿ ἄλλοις.  
###2.1.436  
Τόσσα μὲν Ἠελίῳ μούνῳ ξυνῇ παρεόντες  
###2.1.437  
ῥέζουσ᾿, ἶσα δὲ τοῖσι καὶ ἀντίον Ἠελίοιο  
###2.1.438  
φαινόμενοι. Μήνη δʼ ἃ σὺν αὐτοῖσιν παρεοῦσα  
###2.1.439  
ῥέζει ἐν δισσῇσιν ἀπορροίαις συναφαῖς τε  
###2.1.440  
θνητοῖς ἐν μογερῷ βιότῳ, καὶ νῦν ἐνέποιμι.  
###2.1.441  
ἀστέρι μὲν Φαἰνοντος ἐπερχομένη συναφῇσιν,  
###2.1.442  
αὐγαῖς αὐξομένη κρείσσων, περὶ μητέρα δʼ αἰνούς  
###2.1.443  
ψυχμοὺς ἠδὲ νόσους παρέχει, σίνεσίν τε προσάπτει,  
###2.1.444  
αὐτούς δʼ ἀπροκόπους καὶ δειμαλέους περὶ πρῆξιν  
###2.1.445  
ἐνσινέας τε τίθησιν. ἀπορρείουσα δὲ τούτου,  
###2.1.446  
ἢν μὲν Ζηνὶ συνάπτῃ ἢ ἁβροκόμῳ Κυθερείῃ,  
###2.1.447  
ἐσθλὴ καὶ δώτειρα βίου πλούτοιό τε πολλοῦ,  
###2.1.448  
πυροφόρων δʼ ἀγρῶνκτῆσιν κρατερῶν τε μελάθρων  
###2.1.449  
δῶκεν, καὶ κῦδος φήμην τʼ ἀγαθὴν παρὰ δήμοις,  
###2.1.450  
καὶ φιλίην ἀνδρῶν, ἧσπερ χρῄζουσιν, ἑταίρων·  
###2.1.451  
ἢν δʼ Ἑρμῇ, πινυτούς τε καὶ εὔφρονας ἐξετέλεσσεν.  
###2.1.452  
ἢν δὲ Κρόνον προλιποῦσα κενὸν δρόμον ἐξανύῃσιν,  
###2.1.453  
ἢ καὶ Ἄρῃ μετέπειτα συνάπτῃ, πάγχυ κακίστη·  
###2.1.454  
αὐχμηροὺς τεύχει γὰρ ἀναγκαίου βιότοιο,  
###2.1.455  
οἵτʼ ἔργοις κενεοῖς καμάτοισί τε μοχθίζοντες  
###2.1.456  
οὔποτε λιμηρὴν πενίην ἐδύνανθʼ ὑπαλύξαι,  
###2.1.457  
πρὸς δʼ ἔτι καὶ ζωῆς τέκμωρ λυγρὸν ἐξανύοντας,  
###2.1.458  
πολλάκι δʼ ὠκυμόρους τε καὶ ἐν νεότητι θανόντας·  
###2.1.459  
οἱ δὲ καὶ εὐτροχάλοις δειρὴν σφίγγουσι βρόχοισιν.  
###2.1.460  
ἢν δʼ ἀπὸ μὲν Κυθέρης ἢ καὶ Ζηνὸς πολυφεγγοῦς  
###2.1.461  
ἢ καὶ ἀφʼ Ἑρμάωνος ἀπορρέῃ, ἔμπαλι δʼ ἐξῆς  
###2.1.462  
ἢ Κρόνῳ ἢ Πυρόεντι συνάπτῃ, δεινὴ ἐτύχθη·  
###2.1.463  
οἴκων γὰρ φθείρει κτῆσιν βιότῳ προϊοῦσιν,  
###2.1.464  
καὶ χαλεπὴν πενίην γήρως ἐπὶ λυγροῦ ὀπάζει.  
###2.1.465  
φαύλη καὶ κερόεσσα συνάπτουσ’ Ἄρεϊ Μήνη·  
###2.1.466  
κλῆρον γάρ τε δόμων πατρώιον ἐξαπόλεσσεν  
###2.1.467  
καὶ μητρῷον ὁμοῦ, ποτὲ δʼ αὖ καὶ μητέρας αὐτάς·  
###2.1.468  
γεινομένους δʼ αὐτούς μεγαληγορίῃσι χανόντας  
###2.1.469  
ῥέζει παντόλμους τε θρασεῖς τ᾿, ἐπὶ τοῖσι βιαίους,  
###2.1.470  
ἀστεμφεῖς, ὠμοὺς καὶ ἀπηνέα ἔργα τελοῦντας,  
###2.1.471  
τοὔνεκα καὶ πταίοντας ἐν ἔργμασιν, ὁππόσʼ ἕλωνται·  
###2.1.472  
καὶ δὲ δέσιν θνητοῖσι πόρεν κείνῳ συνιοῦσα.  
###2.1.473  
ἶσα δὲ καὶ συνιούσῃ ἀπορρείουσʼ ἀπὸ Θούρου.  
###2.1.474  
εἰ δέ τ᾿ ἀπορρείῃ μὲν ἀπʼ Ἄρεος, εἶτα κυνάπτῃ  
###2.1.475  
κυδίστῳ Κρονίδῃ, πολυόλβους τῆμος ἔτευξεν  
###2.1.476  
καὶ μακαριστοτάτους, πρήξεις τʼ ἀγαθὰς τελέοντας.  
###2.1.477  
ταῦτα δὲ καὶ Κυθέρῃ συναφὴν τεύχουσ’ ἀπ᾿ Ἄρηος  
###2.1.478  
ῥέζει· πρὸς δʼ Ἑρμῆν, βουλαῖς μύθοισί τ᾿ ἀρίστους,  
###2.1.479  
αἰὲν ὑπὲρ θνητούς πυκιναῖς πραπίδεσσι νοοῦντας.  
###2.1.480  
τοῖα δὲ καὶ διάμετρος ἀεὶ πέντʼ ἀστράσι τεύχει.  
###2.1.481  
Ἠελίῳ δʼ οἴῳ συναφὴν τεύχουσα Σελήνη  
###2.1.482  
ἔκπτωσίν τε τίθησι βίου, καὶ κήδεʼ ὀπάζει.  
###2.1.483  
ἢν δʼ ἀποχαζομένη Ὑπερίονος εἶτα συνάπτῃ  
###2.1.484  
ἐσθλοδόταις, ἀγαθὴ καὶ ὑπείροχα ἔργα φέρουσα  
###2.1.485  
μείζονα καί τʼ ἀρίδηλʼ ἀγάθʼ ἀνθρώποις ἀνέφηνεν.  
###2.1.486  
αἰεὶ δʼ ἐν γενέθλῃσι κενοδρομέουσα Σελήνη  
###2.1.487  
πλαζομένους βιότους καὶ ἄλην ξείνης ἐπὶ γαίης  
###2.1.488  
ῥέζει, λιτοτέρους τε βίῳ καὶ πολλὰ μογεῦντας.  
###2.1.489  
χρὴ δʼ αἰεὶ γενέθλης πρότερον νεοφεγ γέα Μήνην  
###2.1.490  
καὶ δʼ ἔτι πληροσέληνον ἐνὶ πραπίδεσσιν ὁρᾶσθαι,  
###2.1.491  
ὅππῃ τάσδε δύω φάσιας παρεοῦσα τέλεσσεν,  
###2.1.492  
ἢ καὶ συντροχάουσ᾿, ἐπεὶ ἐσθλοδόταις μὲν ἀρίστη  
###2.1.493  
πρώτας ἀκτῖνας ξυνουμένη ἠέ τε πλήρεις,  
###2.1.494  
σύν χαλεποῖσι δʼ ἐοῦσα πανεικέλιον μένος ἴσχει  
###2.1.495  
κείνοισιν, λυγροῦ τε βίου πλήρωσε γενέθλην.  
###2.1.496  
ἔξοχα δʼ αὖ κακὰ πάντοτʼ ἐπὶ θνητοῖσι κυλίνδει  
###2.1.497  
ἐν φάσεσιν πάσῃσιν, ἐν αἷς Πυρόεντι συνάψῃ·  
###2.1.498  
κἢν ἐπὶ συνδέσμου βαίνῃ, μανίῃσι προσάπτει,  
###2.1.499  
ἢ σπασμοὺς νοῦσόν θʼ ἱερὴν καὶ ἀναλθέας ἄτας.  
###2.1.500  
ἄντα δʼ ἄρ᾿ Ἠελίου χαίρει τροχάουσα Σελήνη,  
###2.1.501  
πλήρει ἐπεὶ κύκλῳ τότʼ ἀγάλλεται αὐγάζουσα,  
###2.1.502  
καί τε κλέους ὄλβου τε παραιτίη ἐστὶ βροτοῖσιν.  
###3.1.1  
Ὅσσα μὲν ἀλλήλων οἴκοις τελέουσι βροτοῖσιν.  
###3.1.2  
ἀστέρες, Ἠελίῳ τε πυριπλήθοντι συνόντες,  
###3.1.3  
ὁππόσα καὶ κεραῆς συναφαῖς τεύχουσι Σελήνης,  
###3.1.4  
ἐν προτέραις σελίδεσσι μάλʼ ἀτρεκέως κατέλεξα.  
###3.1.5  
νῦν δʼ ἐπιμαρτυρίας αὐτῶν καὶ σχήματα πάντα,  
###3.1.6  
ἀλλήλων θʼ ὅσα δρῶσιν ὑπ’ ἀκτίνεσσιν ἐόντες,  
###3.1.7  
καὶ κέντροις πισύρεσσιν ἐπεμβεβαῶτες, ἀείσω.  
###3.1.8  
Πρῶτα μὲν οὖν Φαίνων ὑπὲρ ὡρονόμοιο βεβηκώς  
###3.1.9  
ἤτοι πρωτοτόκους καὶ πρωτοτρόφους ἀνέφηνεν,  
###3.1.10  
ἢ καὶ ἀδελφειοὺς προτέρους διόλεσσεν ἅπαντας,  
###3.1.11  
τέκνων δʼ αὖτʼ ὀλετὴρ πέλεται, βίοτόν τε χαλέπτει  
###3.1.12  
ἀλλοτρίοις οἴκοισιν ἐών· εὖτʼ ἂν δʼ ἐν ἐοῖσιν  
###3.1.13  
ὡρονομῇ, ζώοις δʼ ἰδίοις ἐπιτέρπεται αἰεί,  
###3.1.14  
Αἰγόκερῳ τε καὶ Ὑδροχόῳ βλοσυρῷ τε Λέοντι  
###3.1.15  
καὶ Χηλαῖς Κριῷ τε, τότʼ ἀνέρες ἐξεγένοντο  
###3.1.16  
κύδιστοι, γενεῇ τε γεγηθότες, εὐκλέι πλούτῳ  
###3.1.17  
τιμαῖς καὶ γεράεσσιν ἀγαλλόμενοι βασιλήων.  
###3.1.18  
ψυχρὸν δʼ ἐς λίβα νισσόμενος δῦνον περὶ κέντρον  
###3.1.19  
μακροβίους, γήραι λιπαρῷ θαλέθοντας ἔθηκεν,  
###3.1.20  
εὐκτεάνους, μόχθοισιν ἰαινομένους σφετέροισιν.  
###3.1.21  
εἰ δὲ μεσουρανέοι, πατρώια πάντʼ ἐκέδασσεν,  
###3.1.22  
δηθάκι δʼ οὐδʼ ὅσσον κλήρου παρὰ πατρὸς ἔνειμεν,  
###3.1.23  
πρήξεις δʼ ἀπροκόπους καὶ νωχελέας μάλα τεύχει,  
###3.1.24  
ἔργα δὲ καὶ τέχνας χειρῶν ἐξαίνυται ἀνδρῶν  
###3.1.25  
ψυχῶν θʼ, ἥντινα πρῆξιν ἐνὶ στέρνοισιν ἕλωνται,  
###3.1.26  
δυστεκνίην δʼ ὤπασσε, κασιγνήτων τʼ ἀπάμερσεν.  
###3.1.27  
ὀρφανίην δʼ ὑπόγειος ἐὼν ἀπὸ πατρὸς ἔτευξεν  
###3.1.28  
πάμπαν νηπιάχοις, κλῆρόν τʼ ἔρραισεν ἀίστως,  
###3.1.29  
ὃν θνήσκων ἔλιπεν γενέτης, αὐτοὶ δʼ ὑπὸ νούσου  
###3.1.30  
κάμνουσʼ, ἔν τε κρύει πυρετῷ τʼ αἴθωνι μογεῦσιν,  
###3.1.31  
ἐν δʼ ἀγορῇ κρίσιας καὶ νείκεα δηρὸν ὄπασσεν.  
###3.1.32  
Ζεὺς δʼ ὥρην ἐφέπωνἐρικυδέας ἂνδρας ἔθηκεν  
###3.1.33  
ἐν δήμοις, πάτρῃσί τʼ ἐνὶ σφετέρῃσιν ἀγητούς,  
###3.1.34  
πρὸς δʼ ἔτι καὶ πρήξει μεγαλαυχέας, ἐν βιότῳ τε  
###3.1.35  
ἀφνειούς, βασιλεῦσι φίλους μάλα τιμήεντας.  
###3.1.36  
ταὐτὰ δέ τʼ ἐκτελέσει μέσον οὐρανὸν ἀμφιπολεύων·  
###3.1.37  
κοσμεῖ καὶ μίτρῃσι πέπλοισί τε πορφυρέοισιν,  
###3.1.38  
τερπωλῆς τεύχων λαῶν ἡγήτορας ἄνδρας.  
###3.1.39  
δύνων δʼ εὐκτεάνους, ὀλοὸς δὲ τέκνοισιν ἐτύχθη·  
###3.1.40  
θάπτει γὰρ κεδνάς τʼ ἀλόχους παῖδάς τʼ ἀλεγεινούς·  
###3.1.41  
ἐν τροπικοῖς δʼ εἴωθε τελεῖν καὶ πάμπαν ἀτέκνους  
###3.1.42  
κηδεστῶν βιότου, καί τʼ ἐσθλὰ κακοῖσιν ἔμιξεν·  
###3.1.43  
κτῆσιν μὲν γὰρ ἔδωκε, τέκνων δʼ ἐπὶ κήδεσι λυπεῖ.  
###3.1.44  
δεινὸς δʼ ἀντιμεσουρανέων πέλετʼἀνθρώποισιν·  
###3.1.45  
πάντων γάρ τε βροτοὺς ἰδίων κτεάνων ἀπάμερσεν,  
###3.1.46  
εὐόλβους δὲ πάρος κενεοὺς οἴκους ἀπέφηνεν·  
###3.1.47  
ἔξοχα δʼ εἴ γε σὺν Ἠελίῳ τόδε κέντρον ὁδεύοι·  
###3.1.48  
ἐσχατίῃ γενέθλῃ βίοτον καὶ κῦδος ὀπάζει.  
###3.1.49  
Ἄρης δʼ ἀντολίηθεν ἀνερχόμενος μεγατόλμους,  
###3.1.50  
θαρσαλέους ῥέζει, ποτὲ δʼ οὖ πραπίσινμάλα δεινούς.  
###3.1.51  
δύνων δʼ αὖτʼ ἄλγεσσι βροτοὺς ἄταις τε προσάπτει,  
###3.1.52  
σύλησέν τʼ ὄλβον, βιότου τʼ ἀνέφηνʼ ἐπιδευεῖς.  
###3.1.53  
ἐν δʼ ἄρʼ ὑποχθ ὀνίῳ κέντρῳ σύνεσίν τε χαλέπτει,  
###3.1.54  
αἰεί τʼ ἐν θορύβοισι καὶ ἐν σινέεσσι τίθησιν,  
###3.1.55  
τραύματα δʼ αἰὲν ἔδωκεν, ἰδὲ σπασμοῖσι χαλέπτει,  
###3.1.56  
κινδύνους τʼ ἐπάγει θαμέας, βιότοιό θʼ ἅμ’ ἔρδει  
###3.1.57  
αὐχμηρούς, τέκνων δὲ γονῆς ἢ πάμπαν ἄμερσεν,  
###3.1.58  
ἢἕνα τηλύγετόν περ ἐνὶ μεγάροισιν ἔδωκεν·  
###3.1.59  
δεινὸς δʼ ἀμφὶ γάμους· ἢ γὰρ θαμὰ λέκτρα διείργει,  
###3.1.60  
ἢ λώβην τιν’ ἀεικελίην ἀκάχησε γυναικός.  
###3.1.61  
ὕψι δʼ ἐπεμβεβαὼς μέσον οὐρανὸν ἄλλοτε μέν τε  
###3.1.62  
τέχνας δῶκε βροτοῖσι βαναύσους ἔργα βίοιο·  
###3.1.63  
ὁππότε δʼ εὐεργῶν ἐπιμαρτυρίῃσι σὺν ἄστρων  
###3.1.64  
δέρκηθʼ, ἡγεμόνας θῆκε φρουρούς τε τυράννων,  
###3.1.65  
εὔθηκτον φορέοντας ἑὸν περὶ σῶμα σίδηρον,  
###3.1.66  
ἐν πόλεσιν δήμοισί τʼ ἀριπρεπέας πολιούχους·  
###3.1.67  
ἐξαπίνης δʼ ἔσφηλεν ἐς οὐρανὸν αἰπὺν ἀείρας  
###3.1.68  
δειλαίους φῶτας ποτὶ Τάρταρον ἠερόεντα·  
###3.1.69  
ἤτοι γὰρ φυγάδας φιλίης ἐξήλασε πάτρης,  
###3.1.70  
ἢ ζωῆς ἀπάμερσε φίλης κρυόεντι σιδήρῳ,  
###3.1.71  
ἢ πόμα φαρμακόεν πιέειν κατένευσεν ἐν οἴκοις.  
###3.1.72  
ὡρονομοῦσα δʼ ἀεὶ Κυθέρηκαλοὺςμὲνἰδέσθαι  
###3.1.73  
ῥέζει, καὶ χαρίεντας ἰδʼ ἱμερόεντας ἔπεσσιν,  
###3.1.74  
ἀφνειοὺς βιότῳ καὶ ἀγακλέας ᾗ ἐνὶ πάτρῃ,  
###3.1.75  
κυδαίνει δὲ τεκοῦσαν ἄγαν τʼ ἀρίδηλον ἔθηκεν.  
###3.1.76  
καὶ δὲ μεσουρανέουσα τάδʼ ἔρδει, πρὸς δὲ καὶ ἔρνοις  
###3.1.77  
τρισμάκαρας τεύχει, τοῖς δʼ αὖτʼ ἀλόχων γάμον ἐσθλῶν  
###3.1.78  
ὤπασεν, ἐν δὲ δόμοις κλεινὸν βίον ἠέξησεν·  
###3.1.79  
καὶ δὲ γυναικείοισιν ἐπ ἔργοις δηθάκις ἄνδρας  
###3.1.80  
ἵδρυσʼ, ᾧ καὶ χρήματ’ ἰδὲ κτῆσιν πόρεν ὄλβου.  
###3.1.81  
ἀστασίας δʼ ὑπόγειος ἐὼν λεχέων ἐτέλεσσεν,  
###3.1.82  
ἠδὲ γάμων ταραχὰς καὶ χηροσύνας, ποτὲ μέν τε  
###3.1.83  
ἐν ξείνῃ ποσίων, ποτὲ δʼ αὖ μεγάροισιν ἐόντων.  
###3.1.84  
καὶ δʼ ἔτι καὶ δύνουσα κακὴ περὶ λέκτρα γυναικῶν·  
###3.1.85  
ἢ γὰρ ἀποζεύγνυσι συνεύνων, ἢ πολυκοίνους  
###3.1.86  
δῶκ’ ἀλόχους, ὧν δὴ θάμʼ ἐπασχάλλουσιν ἐφʼ ὕβρει·  
###3.1.87  
καὶ δʼ αὐτοὺς φήμῃσι κακαῖς νεότητος ἐν ὥραις  
###3.1.88  
ἀμφέβαλεν, μάχλους τʼ ἐς ἀεικέα θήκατο κύπριν,  
###3.1.89  
ἀλλοτρίων τε μέλαθρον ὀπιπεύουσι γυναικῶν.  
###3.1.90  
Ἑρμης δʼ ἀντέλλων μὲν ἐφʼ ὥρης εὐκλέας ἄνδρας  
###3.1.91  
καὶ πολλῆς σοφίης ἐπιίστορας ἐξετέλεσσεν·  
###3.1.92  
πολλάκι καὶ προδαῆναι ἐνὶ πραπίδεσσι βροτοῖσιν  
###3.1.93  
πείρατα μελλόντων δωρήσατο, καί θʼ ἑτέροισιν  
###3.1.94  
θεσπίζειν φήμῃσιν ὀνείρασί θʼ, ἅ σφισιν αὐτοὶ  
###3.1.95  
ὀρφναίην κατὰ νύκτα βαθὺ κνώσσοντες ἴδωνται.  
###3.1.96  
ἐν δὲ μεσουρανίῳ θνητοῖς ἔργ’ ὤπασε κέντρῳ· ρῳ·  
###3.1.97  
ἤτοι γὰρ σοφίης βίοτον καλάμοιό τε γραπτῶν  
###3.1.98  
πρῆξιν ἔδωκ, ἢ παισὶν ὑφηγητῆρας ἔφηνεν  
###3.1.99  
παιδείης, τοὺς δʼ αὖτὲ τραπέζης ἀργυραμοιβοῦ  
###3.1.100  
εἷσεν ὕπερ, πολέσιν δὲ τέχνας ἡρμόσσατο χειρός.  
###3.1.101  
ἢν δʼ ὑπόγειος ἔῃ, πινυτὸν νόον ἐξετέλεσσεν,  
###3.1.102  
θῆκεν καὶ σοφίης δεδαηκότας, ἐν βιότῳ δὲ  
###3.1.103  
αἰὲν ὑπʼ ἀλλήκτῃσι μεληδόσι μητιόωντας.  
###3.1.104  
δύνων δʼ ἐν μύθοισι καὶ ἐν πραπίδεσσιν ἀρίὅτους,  
###3.1.105  
καὶ πλούτῳ γηθεῦντας ἀεὶ φήμαις τʼ ἀγαθῇσιν.  
###3.1.106  
εὖτʼ ἂν δʼ ὠκεανοῖο λελουμένος ἀντέλλῃσιν  
###3.1.107  
Τιτάν, ἐν δʼ ὥρῃ κείνῃ βροτὸς ἐς φάος ἔλθῃ,  
###3.1.108  
πατρὸς ἀριγνώτου γεγαὼς τότε φύσεται ἀνήρ,  
###3.1.109  
τιμήεις δέ τʼ ἄγαν καὶ ὑπείροχός ἐστʼ ἐνὶ πάτρῃ  
###3.1.110  
πλούτῳ καὶ κτεάτεσσιν ὑπέρτατος ἐν μερόπεσσιν·  
###3.1.111  
πολλάκι καὶ βασιλῆες ἐν ὥρῃ τῇδʼ ἐγένοντο.  
###3.1.112  
δύνων δʼ Ἠέλιος λαμπροὺς βιότῳ καὶ ἐπόλβους  
###3.1.113  
τεύχει, καὶ πραπίδων μάλʼ ἀριφραδέων ἐπινοίῃ ἐνὶ πάτρῃ.  
###3.1.114  
Τιτὰνδʼἐν γενέθλῃ μέσον οὐρανὸν ἀμφιπολεύων,  
###3.1.115  
ἢν μὲν ὑπʼ ἀκτίνεσσ’ ἀ ἀγαθῶν καὶ μαρτυρίῃσιν  
###3.1.116  
κοσμῆται, μεγάλους τε καὶ εὐκλέα ἔργα τελοῦντας,  
###3.1.117  
φαύλῃσιν δʼ αὐγαῖς ὀλοῶν βεβολημένος ἄστρων  
###3.1.118  
ἀκτεάνους τεύχει, λυγραῖς πενίῃσι μογεῦντας.  
###3.1.119  
ἢν δʼ ὑπόγειον ἔχῃ κέντρον, μινύθει πατρὸς ὄλβον.  
###3.1.120  
καὶ δὲ Σεληναίη ὑπὲρ ὡρονόμοιο βεβῶσα  
###3.1.121  
μητέρα κυδαίνει. δύνουσα δὲ τηλόθι πάτρης  
###3.1.122  
ἀλλοτρίην κατὰ γαῖαν ἀλωομένους θαμὰ πλάζει.  
###3.1.123  
ἐν δὲ με σου ρανίῳ νυκτὸς μὲν ἀρίστη ἐτύχθη,  
###3.1.124  
ἤματι δʼ αὖῦʼ ἥσσων· εἰ δʼ ἐσ θ λοδόται μιν ὁρῷεν,  
###3.1.125  
εὐκλείην πρήξεις τʼ ἀγαθὰς μερόπων ἐτέλεσσεν.  
###3.1.126  
ἐν δʼ ἄρʼ ὑποχθονίῳ κέντρῳ ἀ γαθ οὺς μὲν ὁρῶσα  
###3.1.127  
ἀστέρας ἐσθλὴ ἔφυ δώτειρά τε κευθομένοιο  
###3.1.128  
πλούτου, ἀτὰρ χα λεποὺς ἐπιμάρτυρας εὖτ’ ἂν ἴδῃσιν,  
###3.1.129  
κρυπταδίοισι σίνεσσι καὶ ἄλγεσι φῶτα χαλέπτει·  
###3.1.130  
πολλάκι καὶ πτώσεις ὀρόφων κατὰ κρατὸς ἐφῆκεν.  
###3.1.131  
μοῦνοιμὲν κέντροισι τάδʼ ἐμβεβαῶτες ἔφηναν.  
###3.1.132  
Ἀλλήλους δʼ ὁρόωντες ὑπὲρ κέντρων κάτέναντα  
###3.1.133  
ὡρονόμ ου μὲν ὕπερ Φσίνων, Φαέθων δέ τε δύνων  
###3.1.134  
ὁπλοτέροισι κασιγνήτοις θάνατον τελέουσιν,  
###3.1.135  
πρὸς δʼ ἔτι γεινομένοισι χρόνους νεότητος ἀνιγρούς,  
###3.1.136  
ὑστάτιον δὲ χρόνον λιπαρὸν καὶ γῆρας ἐν ὄλβῳ.  
###3.1.137  
ἔμπαλι δʼ ἐν τούτοις κατεναντίον ὡρονομοῦντος  
###3.1.138  
Ζην ὸς καὶ πολιοῖο Κρόνου δύνοντος ἔναντα,  
###3.1.139  
πρεσβυτέροις μὲν πότμος ἀδελφειοῖσι τελεῖται,  
###3.1.140  
εὐδαίμων δὲ φανεὶς πρόσθεν βροτὸς ὕστατα κάμνει.  
###3.1.141  
εὖτ’ ἂν δʼ ἀντέλλῃ Φσίνων, Πυρόεις δέ τε δύν ῃ,  
###3.1.142  
πενθαλέοισιν ἑὴν ἄλοχον τύμβοισι καλύψας  
###3.1.143  
χῆρον δηναιὸν κλαύσει κατὰ δώματα λέκτρον·  
###3.1.144  
τήνδε καὶ ἐν τροπικοῖς ζώοις θαμὰ τλήσετʼ ἀνίην.  
###3.1.145  
εἰ δʼ ἄρʼ ἀνερχομένου Ἄρεος Φαἴνων πάλι δύνῃ,  
###3.1.146  
δυστυχίην μάλα γεινομένοις φαίνουσι κατʼ οἶκον.  
###3.1.147  
δ υνούσης Παφίης δʼ ὁπότʼ ἂν Κρόνος ὡρονομ ήσ ῃ,  
###3.1.148  
οὐ μόνον αἰνόγαμοι καὶ δυσκλέες εἵνεχ’ ὁμεύνων,  
###3.1.149  
ἀλλʼ ἔτι καὶ πατέρες παίδων ἐς πάμπαν ἄπαιδες  
###3.1.150  
γίνονται· στείρας γὰρ ἢ ὠμοτόκους παρακοίτις  
###3.1.151  
ἐς θαλάμους εἴρυσσαν, ἰδ’ αἴσχεα πολλὰ τελούσας·  
###3.1.152  
εἰ δὲ καὶ ἐν τρο πικοῖσιν ἔοι ζώοις κατέναντα,  
###3.1.153  
οὐχὶ μόνον πιναραῖς ἀλόχοις γάμον ἐζεύξαντο,  
###3.1.154  
ἀλλʼ αὐτοὶ πρήξεις κυθέρης ἀγάπησαν ἀθέσμους.  
###3.1.155  
εἴκελα δʼ ἀντέλλουσα πάλιν τούτοις Κυθέρεια,  
###3.1.156  
πρὸς δύσιν ἐρχομένοιο Κρόνου χαλεποῦ μάλʼ ἐόντος,  
###3.1.157  
μάχλοις πρεσβυτέραις ἢ καὶ δούλῃσι συνάπτει.  
###3.1.158  
εἰ δʼ Ἑρμῆς δύνῃσι Κρόνου βεβαῶτος ἐφʼ ὥρῃ  
###3.1.159  
πένθεα γεινομένοισι τελεῖ δειλοῖς ἐπὶ τέκνοις.  
###3.1.160  
ἔμπαλι δʼ εἰ Στίλβων μὲν ἀνέρχοιτ’, αὐτὰρ ὁ δύνοι,  
###3.1.161  
νείκεα καὶ κρίσιας γραπτῶν χάριν ἠὲ μάλʼ αἰνῶν  
###3.1.162  
ἔργων ἴσχουσιν, θωὴν δʼ ἐπὶ τοῖσιν ἔτλησαν.  
###3.1.163  
Zηνὸς δʼ ὡρονομοῦντος, ἐπὴν Ἄρης πάλι δύν ῃ,  
###3.1.164  
οὐχ ὁμαλὸν βίοτον δῶκαν· ποτὲ μὲν γὰρ ἄειραν  
###3.1.165  
ὑψοῦ, κυδαλίμους τε καὶ ἀφνειοὺς μάλʼ ἔθηκαν,  
###3.1.166  
ἄλλοτε δʼ ἔσφηλαν κτεάνων τʼ ἄπο πάμπαν ἄμερσαν,  
###3.1.167  
καὶ καμάτους βιότοιο χάριν μόχθους τʼ ἐπάγουσιν.  
###3.1.168  
ταῦτα δέ, κἢν δύνῃσι, πάλιν Ζ εὺς ὡρονομοῦντος  
###3.1.169  
Ἄρεος ἐξετέλεσσεν ἐπὶ πλέον, οὕνεκα τῆμος  
###3.1.170  
δάκρυα καὶ στοναχὰς φθιμένοις ὤπασσ’ ἐπὶ τέκνοις,  
###3.1.171  
καὶ δʼ ἀλόχοις ἥρμοσσεν ἀεικελίαις, τέκν’ ἀπʼ ἄλλων  
###3.1.172  
ἤδη θρεψαμέναις, ἃ στέρξουσ αὐτοὶ ἀνάγκῃ·  
###3.1.173  
πάντας δʼ αὖτε κασιγνήτους φιλίης ἀπὸ πάτρης  
###3.1.174  
ἄλλον ἐπ’ ἀλλοίης τηλοῦ γαίης ἐκέδασσεν·  
###3.1.175  
μόχθων δʼ ἐς γῆρας προτέρων ἀνάπαυσιν ἔδωκεν.  
###3.1.176  
ἐκ περάτης δʼ ἀνιὼν Φαέθων κατέναντα Κυθήρης  
###3.1.177  
ἐς δύσιν ἐρχομένης πολυόλβους τρισμάκαράς τε  
###3.1.178  
ῥέζει, καὶ μεγάλων ἀλόχων ἥρμοσσε γάμοισιν,  
###3.1.179  
ῥηιδίαις δʼ ἐς κύπριν ἰδὲ ξυναῖς φιλότησιν·  
###3.1.180  
κτῆσιν δʼ αὖτʼ ἰδίην τοκέων ἄπʼ ἄμετρον ἔδωκεν.  
###3.1.181  
μαρμαίρουσα δʼ ἀπʼ ἀντολίης ἐρατὴ Κυ θέρεια  
###3.1.182  
δυόμ ενόν τʼ ἐσορῶσα πυρίγληνον Φαέθοντα  
###3.1.183  
ὄλβον κυδήεντα καὶ εὐκλέα φῆμιν ὄπασσεν,  
###3.1.184  
καὶ γάμου ἱμερόεντος ἐυφροσύνῃσιν ἰαίνει·  
###3.1.185  
τῆμος γὰρ σεμναί τʼ ἄλοχοι τίουσί τʼ ἀκοίτας.  
###3.1.186  
ἐξ ὥρης δʼ ἐσορῶν Ζεὺς Ἑρμείην κατέναντα  
###3.1.187  
κοσμεῖ μὲν πλούτῳ μύθοισί τε καὶ σοφίῃσιν,  
###3.1.188  
ἀσχολίην δʼ ὤπασσ’ ἀφένευς βασιληίου ἀμφίς,  
###3.1.189  
πολίων κλήρους καὶ κτήσιας ἀμφιέποντας.  
###3.1.190  
ὣς δʼ αὔτως Ἑρμης ὥρης ὕπερ ὁλκὸν ἀμείβων  
###3.1.191  
τεύχει ἐπʼ ὠκεανοῖο δύσιν Φαέθοντος ἰόντος  
###3.1.192  
εὐόλβους ἔργοις τε καὶ εὐκτεάνοισι τραπέζαις  
###3.1.193  
παίδων θʼ ἡγητῆρας ἢ αὐτῶν θῆκεν ἀνάκτων.  
###3.1.194  
ὥρῃ δʼ ἐμβεβαὼς Πυρόεις δυτικῷ παρεούσης  
###3.1.195  
Ἀφρογενοῦς κέντρῳ φθορέας λέκτρων ἀνέφηνεν  
###3.1.196  
ἀλλοτρίων, ἀλόχους δέ τʼὀπιπεύσαντες ἄγονται  
###3.1.197  
ἐξ εὐνῆς ἑτέρων· αἱ δʼ αὐτοὺς οὔτι τίουσιν,  
###3.1.198  
ἀλλὰ πόθοιο κορεσσάμεναι μάχλου τε κυθήρης  
###3.1.199  
αὖθις ἐπʼ ἄλλα μέλαθρα καὶ ἄλλους ἦλθον ὁμεύνους,  
###3.1.200  
πολλάκι δʼ αὐτοχερὶ σφετέρων ποσίων ἐδάμησαν·  
###3.1.201  
ζώοις δʼ ἐν τροπικοῖσι χερείονα τῶνδε τελοῦσιν.  
###3.1.202  
ταῦτα δὲ καὶ Παφίη τεύχει πάλιν ὡρονομοῦσα,  
###3.1.203  
εὖτʼ ἂν Ἄρης δύνῃ, πλέοσιν δʼ ἔτι καὶ συνοχῇσιν  
###3.1.204  
εἱρκτῇσίν τʼ ἐπέδησε γυναικείης ἕνεκʼ ἄτης·  
###3.1.205  
ὅσσα δʼ ἐπεκτήσαντο νέοι, τάδ’ ὄλεσσαν ἅπαντα  
###3.1.206  
ἐς γῆρας, πενίῃ δὲ κακῇ ἄλληκτα μογεῦσιν.  
###3.1.207  
εὖτ’ ἂν δʼ Ἑρμείης μὲν ἐπείγητʼ ἐς δύσιν ἐλθεῖν,  
###3.1.208  
ἐν δʼ ὥρῃ Θοῦρος φλογὶ μαρμαίρῃ κατέναντα,  
###3.1.209  
ὀξεῖς ἔν τε νόῳ καὶ μήδεσι θῆκεν ἀγητούς,  
###3.1.210  
ἐσθλούς δʼ ἐν σοφίῃσιν, ἰδὲ δρηστῆρας ἐν ἔργοις.  
###3.1.211  
Ἑρμοῦ δʼ ἀντέλλοντος ἐπὴν Ἄρης πάλι δύνῃ,  
###3.1.212  
δεινὸν σχῆμα τέτυκται, ἐπεὶ βιότῳ μὲν ἀνίας,  
###3.1.213  
ἐν δʼ ἀγορῇ κρίσιας, θωήν θʼ ἅμα νείκεσι πολλοῖς  
###3.1.214  
ἴσχουσι γραπτῶν ἕνεκεν· Μήνην δʼ ἐσορῶντες  
###3.1.215  
καὶ δὲ καὶ Ἠλιον μερόπων τεύχουσι φονῆας,  
###3.1.216  
αἰεὶ δʼ ἔκπτωσιν βιότου τεύχουσι πρὸς οἴκους.  
###3.1.217  
ταῦτα δὲ καὶ δοιοῖς ἑτέροις τεύχουσιν ἐόντες  
###3.1.218  
ἀστέρες ἐν κέντροισιν, ὅσʼ αὐτίκα δὴ κατέλεξα.  
###3.1.219  
ὅσσα δὲ καὶ βασιλῆες ἀγακλειτοὶ τελέουσιν  
###3.1.220  
Ἠέλιος Μήνη τε, τάδʼ αὐτίκα νῦν καταλέξω.  
###3.1.221  
ἢν ἀνίῃ περάτης Τιτάν, δύνῃ δὲ Σελήνη,  
###3.1.222  
ὃ μὲν ὕψι μέσον τέμνῃ πόλον, ἣ δʼ ὑπόγειον  
###3.1.223  
κέντρον ἔχῃ, μάλα φῶτας ἀριγνώτους καὶ ἀγητοὺς  
###3.1.224  
ῥέζουσιν, ποτὲ δʼ αὖ μεγάλους βασιλῆας ἔτευξαν,  
###3.1.225  
ἠὲ πάτρης προὔχοντας, ἢ ἐν δήμοισιν ἀρίστους.  
###3.1.226  
ὥς δὲ καὶ ἢν τάδε κέντρα μεταλλάξαντες ἔχωσιν.  
###3.1.227  
Ἤδη καὶ σύγκρασιν ἀείσω μαρτυρίας τε,  
###3.1.228  
ἠδʼ ὅσʼ ἐπαντέλλοντες ἢ ἀλλήλους ὁρόωντες  
###3.1.229  
ἀστέρες ἔρδουσιν· τὰ γὰρ ἀτρεκίην μάλα φαίνει.  
###3.1.230  
πάντα μὲν οὖν οὐκ ἄν τις ἑῷ φράσσαιτʼ ἐνὶ θυμῷ,  
###3.1.231  
οὐδʼ ἐνέποι· τὰ γὰρ ἄσπετʼ ἀπείριτά τʼ ἐστὶ κατʼ αἴθρην  
###3.1.232  
σχήματ᾿ ἀμειβόντων ἄστρων πολύπλαγκτα κέλευθα·  
###3.1.233  
ὅσσα δʼ ἐπιλέξωσι θεοί, τάδ᾿ ἐγὼ σάφα λέξω.  
###3.1.234  
Ζηνὶ συνών Κρόνος αἰπὺς ἢ εἰσορόων τετρά· γωνος,  
###3.1.235  
ἢ ὅγε καὶ διάμετρος ἀπὸ πλευρῆς τε τριγώνου,  
###3.1.236  
δωρεῖται φιλίην βασιλήιον ἢ καὶ ἄναξιν  
###3.1.237  
εἰκελίων ἀνδρῶν, αὐτοὺς δʼ ἄρα φῆμιν ἀρίστην  
###3.1.238  
ἴσχοντας τεύχει, κοσμεῖ δʼ ὑπ᾿ ἀπείρονι πλούτῳ  
###3.1.239  
καὶ μελάθροις ληίοις τε βαθυκλήροισί τʼ ἀρούραις,  
###3.1.240  
λείαις παντοίαις τ’, ἀγέλαις δμωσίν τʼ ἀναρίθμοις·  
###3.1.241  
δῶκε καὶ εἰναλίην κτῆσιν νηῶν πολυφόρτων,  
###3.1.242  
καὶ πρήξεις ἀγαθάς, καὶ δʼ αὖ μέγα κῦδος ἐπʼ ἔργοις,  
###3.1.243  
καὶ λιπαρὸν γῆρας μέχρις ὑστατίου θανάτοιο.  
###3.1.244  
ἀλλʼ Ἄρης τετράγων ος ἢ ἀντιπέρηθεν ἀθρήσας  
###3.1.245  
ψυχρότατον Κρόνον ὄντα κακὸς κακοῦ ἀντίον ἑστὼς  
###3.1.246  
ἢ καὶ ὁ ὁμοῦβαίνων, δεινάς τʼ ἄτας ἐπιβάλλει,  
###3.1.247  
καὶ πενίην δυσάλυκτον ἄγει δειλοῖσι βροτοῖσιν,  
###3.1.248  
ἔξοχα δʼ εἴ γε σὺν Ἠελίῳ βεβαῶτες ὁρῷντο·  
###3.1.249  
τῆμος γὰρ πτωχοὶ πανδήμιοι ἰνδάλλονται  
###3.1.250  
ὀθνείῃσι θύρῃσιν ἐφεστηῶτες ἀνάγκῃ,  
###3.1.251  
ἢ καὶ ἐφημερίης δαίτης χάριν αἰνὰ μογεῦντες,  
###3.1.252  
ἄλληκτον καμάτοισιν ὀιζυροῖς φθινύθοντες.  
###3.1.253  
εἰ μὴ δʼ εὐεργῶντις ὁρῴη σχήματα ταῦτα,  
###3.1.254  
καὶ πότμῳ στυγερῷ ζωῆς ἐπὶ τέρμαθʼ ἵκοντο·  
###3.1.255  
ἤτοι ναυφθορίῃ γάρ, ἢ ἐν πελάγεσσιν ἐόντες  
###3.1.257  
ἢ ποταμῷ στυγερῷ, ζωῆς χάριν αἰνὰ μογεῦντες  
###3.1.256  
κύμασιν ἐρραίσθησαν, ἢ ἐν πολέμῳ κρυόεντι  
###3.1.258  
ὑπὸ ληιστῆρσιν ἢ ἐν χάρμῃ δορίληπτοι  
###3.1.259  
πέρνανται σφιγχθέντες ἀεικελίοις ὑπὸ δεσμοῖς,  
###3.1.260  
δηθάκι καὶ θήρεσσιν ἕλωρ καὶ κύρμα γένοντο,  
###3.1.261  
ἢ πότʼ ἐν ἠερίοισιν ἄφνω κρημνοῖσιν ὄλοντο,  
###3.1.262  
ἢ βρόχον αἰπὺν ἀνῆψαν, ἢ ἐν πτώσει θαλάμοιο  
###3.1.263  
ὀστέα συνθλιφθέντες ἀίστως θυμὸν ὄλεσσαν.  
###3.1.264  
ὣς δὲ καὶ ἡμερίοις τὰ τελείεται, ἢν ὀλοῇσιν  
###3.1.265  
καὶ Μήν ην σφετέρῃσιν ὑπʼ ἀκτίνεσσι βάλωσιν.  
###3.1.266  
εἰ δʼ ἄρα τοι γενέθλῃ μὲν ἀρήγοιεν κλυτοὶ ἄλλοι  
###3.1.267  
ἀστέρες, οἵ δʼ ἄρα τοι μὴ φαίνοντες φορέοιντο,  
###3.1.268  
νείκεα καὶ κρίσιας θαμινὰς ἐπάγουσι βροτοῖσιν·  
###3.1.269  
ἢν δʼ ἀ γαθὸς κέντροιο κρατῇ, ὀλο ὸς δʼ ἀπόκεντρος,  
###3.1.271  
σχήματι συμφώνῳ καμάτων ἀπέλυσαν ἀπʼ αἰνῶν.  
###3.1.270  
πρηϋτέρας δὲ τρίγωνοι ἀεὶ τελέουσιν ἀνίας.  
###3.1.272  
Ἠέλιον δʼ ἐπιδερκόμενος τοίῃσιν ὑπʼ αὐγαῖς  
###3.1.273  
ἢ καὶ νυκτιπόλον Φαίνων λιποφεγγέα Μήνην  
###3.1.274  
ἐκ τοκέων δμώων αὐτοὺς ἔρδει θεράποντας·  
###3.1.275  
πολλάκι δʼ ὀφθαλμοῖσι σίνος λιποφεγγὲς ἔτευξεν,  
###3.1.276  
καὶ γονέας νούσοις ψυχμῷ καὶ βηχὶ χαλέπτει.  
###3.1.277  
Ἀφρογενεῖ δὲ συν ὼν Φαίνων ἡδʼ ἀντιπέρηθεν  
###3.1.278  
πρεσβυτέρας στείρας τʼ ἀλόχους καὶ ἀεικέας αἰνῶς  
###3.1.279  
δῶκεν. καὶ τετράγωνος ἀεὶ χαλεπὸς κυθερείῃ·  
###3.1.280  
δεινοὺς γάρ τε γάμους καὶ ἐυφροσύνης ἄτερ ἔρδει.  
###3.1.281  
λυγρὰ δʼ ἄρʼ ἥσσον ἔδωκε τριγώνοις φέγγεσι λεύσσων.  
###3.1.282  
σχήμασι δʼ οὔποτε τοῖσι δεδορκὼς Ἀφρογένειαν  
###3.1.283  
παρθενικὴν ἐπέτρεψεν ἅγειν ἐς δώματα νύμφην·  
###3.1.284  
δηθάκι δʼ ἀσπέρμους αὐτούς καὶ ἄπαιδας ἔτευξεν.  
###3.1.285  
ἢν δʼ ἄρα καὶ Πυρόεντʼ ἐπιμάρτυρα τοῖσδʼ ἐσαθρήσῃ,  
###3.1.286  
ἢ ὅγε καὶ Μήνην, εὐνούχους πάμπαν ἔθηκεν.  
###3.1.287  
Ἑρμείῃ δὲ συνὼν Φαίνων γλώσσης βλάβος ἔρδει,  
###3.1.288  
καὶ λαλιῆς ἐπέδησʼ, ἤν περ μὴ φοίνιος Ἄρης  
###3.1.289  
σύμφωνος κατιδὼν λύσῃ κακοεργέα λώβην.  
###3.1.290  
καὶ δὲ δίκας τετράγωνος ἐὼν κρίσιάς τʼ ἐπιπέμπει,  
###3.1.291  
καὶ πιναρὴν λασίην τε βροτοῖς ἐπεθρέψατο χαίτην.  
###3.1.292  
τὼς δʼ ἄρα καὶ διάμετροι. ἀτὰρ χαίρουσι τρίγωνοι,  
###3.1.293  
σχήμασι δʼ ἐν τούτοισιν ἀεὶ φιλομάντιας ἄνδρας  
###3.1.294  
καὶ βίβλων κρυφίμων μάλʼ ἐφιεμένους τελέουσιν.  
###3.1.295  
Ζεὺς δʼ Ἄρεϊ ξυνὴν μὲν ἰών ὁδὸν ἠὲ τρίγωνον  
###3.1.296  
ἡγεμόνας ῥέζει στρατιῆς νηῶν τε καὶ ἵππων  
###3.1.297  
καὶ πεζῶν, ποτὲ δʼ αὖ μεγάλους βασιλῆας ἔτευξεν,  
###3.1.298  
ἠὲ πάτρης προὔχοντας, ἢ ἐν δήμοισιν ἀρίστους.  
###3.1.299  
εἰ δʼ ἄρα μὴ πάμπαν μοίρης ἀγαθῆς τετύχοιεν,  
###3.1.300  
ἀλλʼ ἀστὴρ ἑτέρωθι νεμεσσήσῃ κακοεργός,  
###3.1.301  
ἢ καὶ ἀποκλίνωσιν ὑπ᾿ αὐγὰς Ἠελίοιο,  
###3.1.302  
σὺν τοίοις ἄνδρεσσιν ἀεὶ στρωφῶνται, ὑπʼ αὐτοῖς  
###3.1.303  
στεργόμενοι φιλίῃσιν, ὑπείροχον εὖχος ἔχοντες·  
###3.1.304  
πάντες δʼ εὐκτέανοι καὶ ἀπείριτον ὄλβον ἔχουσιν.  
###3.1.305  
μείονα δʼ ἐσθλὰ διδοῦσιν, ἐπὴν τετράγωνοι ἔωσιν.  
###3.1.306  
πάγχυ δʼ ἀνωμαλίην βιότου διάμετροι ἐόντες  
###3.1.307  
ἀνθρώποις τεύχουσ’, ὁτὲ μὲν πενίην, ὁτὲ δʼ ὄλβον  
###3.1.308  
πυκνὸν ἀμειβόμενοι, αἰεί γε μὲν ἄρκιʼ ἔνειμαν.  
###3.1.309  
σὺν Διὶ δʼ Ἀφρογένεια βίῳ χαίροντας ἀμόχθως  
###3.1.310  
εὐπρήκτους τε τίθησιν, ἐυφροσύναις τε γάμοιο  
###3.1.311  
τερπομένους· τοὺς γάρ τε φίλαι τίουσιν ὅμευνοι,  
###3.1.312  
ἐκ δʼ ἄρα λιτοτέρων πολυόλβους αὐταὶ ἔθηκαν·  
###3.1.313  
καὶ δὲ καὶ εὐτεκνίη σφιν ἐνὶ μεγάροισιν ὀπηδεῖ.  
###3.1.314  
καὶ δʼ ἄλλαις πρὸς Ζῆνʼ ἐπιμ αρτυρίῃσι τάδʼ ἔρδει.  
###3.1.315  
ἐσθλὸς καὶ Στίλβοντι συνὼν μεγάλου Διὸς ἀστήρ,  
###3.1.316  
σχήμασί τʼ ἐν πόντε σσιν ὁρῶν θοὸν Ἑρμάωνα·  
###3.1.317  
τρισμάκαρας τεύχει γάρ, ἀεὶ βασιλήιον ὄλβον  
###3.1.318  
νωμῶντας, χρυσόν τʼ ἐθνέων ἄπο δασμολογοῦντας,  
###3.1.319  
κεκ λομένους τʼ ἐπὶτοῖσιν, ἀκουομένους θʼ ὑπὸπολλῶν·  
###3.1.320  
οἱ δέ τʼ ἀριγνώτων ἀνδρῶν πλοῦτον διέπουσιν,  
###3.1.321  
οἱ δʼ ἄρʼ ἀπʼ ἐμπορίης ἐσθλῆς βίοτον συνάγειραν,  
###3.1.322  
κέρδεα δὲ σφετέρων καμάτων ἅλις ἐκτήσαντο,  
###3.1.323  
ἄλλοι δʼ οὖ κόσμων ἐπιίστορες ἢ διὰ γραπτῶν  
###3.1.324  
ἰδμοσύνης ἐρίτιμοι ἀγακληεῖς τʼ ἐγένοντο,  
###3.1.325  
οἱ δʼ ἄρα καὶ παίδων ἡγήτορες, ἐν σοφίῃ τε  
###3.1.326  
πολλὸν ἀριπρεπέες μύθων ὑποφήτορες ἐσθλῶν.  
###3.1.327  
εἰ δʼ ἄρα τούσδε Κ ρόνος μαλεραῖς ἀκτῖσιν ἀθρήσῃ,  
###3.1.328  
πρήξεσιν ἐν τοίῃσιν ὑποδρήσσοντας ἔθηκεν.  
###3.1.329  
εἰ δʼ Ἄρης συνίῃσιν ὁμοῦ καλῇ Κυ θερείῃ,  
###3.1.330  
ὑβρισταὶ λεχέων τε καὶ ἀλλοτρίων ὑμεναίων  
###3.1.331  
γίνονται, ἀναφανδὰ μάλʼ ἐκτόλμως τάδε δρῶντες·  
###3.1.332  
καὶ δὲ σύνευνοι τῶνδε πολυκλινέες τελέθουσιν,  
###3.1.333  
ῥηιδίως φιλότηθʼ ἑτέροις κυθέρης ὀρέγουσαι.  
###3.1.334  
εἴκελα καὶ δʼ ἄλλαις ἐπιμαρτυ ρίαις τελέουσιν.  
###3.1.335  
εἰ δὲ καὶ Ἑρμείης ἐρατὸς σύν τοῖσδε φανείη,  
###3.1.336  
τῶν ἕνεκεν κρίσιές τε μάχαι τʼ ἀγορῇσι πέλονται·  
###3.1.337  
οἱ δ καὶ αἴσχρ ἔτλησαν ἐν ἀλλοτρίοισι δόμοισιν  
###3.1.338  
ληφθέντες, φήμη δὲ κακὴ περιδέδρομεν αἰεί.  
###3.1.339  
ἢν δʼ Ἑρμῇ τετράγωνος ἢ ἀντίος ἢ κατὰ χώρην  
###3.1.340  
τ ὴν αὐτ ὴν Θοῦρος τροχάῃ, μάλα λυγρὸς ἐτύχθη·  
###3.1.341  
νείκεα γὰρ γραπτῶν ἕνεκεν κρίσιάς τ ἐπιπέμπει,  
###3.1.342  
καὶ δόμον ἐξαπίνης κενεὸν βιότου ἀνέφηνεν·  
###3.1.343  
δηθάκι καὶ δεσμοὺς ἐπάγουσ’ ὀλοοῖσιν ἐπʼ ἔργοις.  
###3.1.344  
ἀλλὰ τρίγωνοι ἐόντες ἐχέφρονας ἐκτελέουσιν  
###3.1.345  
καὶ πυκιναῖς πραπίδεσσιν ἐναίσιμα μητιόωντας.  
###3.1.346  
φαιδρὸς δʼ Ἑρμείης καὶ πασιφαὴς Ἀφροδίτη  
###3.1.347  
ξυνὴν ἐξανύοντες ὁδὸν μάλʼ ἄριστοι ἔασιν·  
###3.1.348  
ὄλβον μὲν πρώτιστα δόσαν, μετέπειτα δὲ μύθων  
###3.1.349  
πειθὼ καὶ φιλίην ἀγαθὴν τιμὴν τʼ ἐνὶ δήμοις·  
###3.1.350  
πρὸς δʼ ἔτι παντοίης μούσης ἐπιίστορας ἄνδρας  
###3.1.351  
τεύχουσιν, μολπῇσί τʼ ἀγαλλομένους καὶ ἀοιδῇ.  
###3.1.352  
εἰ δέ κε λεύσσωσιν Μήνην καὶ Ζῆνα φέριστον,  
###3.1.353  
καὶ στέφεσιν κύδηναν, ἀγακληεῖς τʼ ἐνὶ λαοῖς  
###3.1.354  
ἐξαίτοις γεράεσσιν ἀέθλων εἵνεκ’ ἔθηκαν.  
###3.1.355  
εἰ δʼ ἔτι καὶ Πυρόεις τούτοις ἐπιμάρτυρος εἴη,  
###3.1.356  
γίνονται σταδίοισι παλαισμοσύνῃσί τʼ ἄριστοι,  
###3.1.357  
πυγμαχίῃσί τʼ ἀγασθενέες πληγῇσί τε χειρῶν,  
###3.1.358  
καὶ θαμιναῖς νίκῃσιν ἀγάλλονται κατʼ ἀγῶνας.  
###3.1.359  
καλὴ καὶ Μήνη καὶ πανδερκὴς Ὑπερίων  
###3.1.360  
ἀλλήλους ὁρόωντες ἐναντίοι ἢ τετράγωνοι,  
###3.1.361  
ἔξοχα δʼ αὖτε τρίγωνοι, ἐπεὶ τόδε πάμπαν ἄριστον  
###3.1.362  
σχῆμα πέλει φαύλοις τε καὶ ἐσθλοῖς ἀστράσι πᾶσιν.  
###3.1.363  
εἰ δὲ καί, οἷς ἐπέοικεν, ἐνὶ ζώοισι φανείη  
###3.1.364  
ἄμφω φάεα καλά, τὸ δʼ αὖ πολύ φέρτατόν ἐστιν.  
###3.1.365  
πάντων μὲν γὰρ ἄριστον ἐνὶ ζώοισι παρεῖναι  
###3.1.366  
ἄρσεσι μὲν Τιτῆνʼ, ἐν θηλυτέροισι δὲ Μήνην·  
###3.1.367  
προσφιλέες γὰρ ἀεὶ καὶ μείλιχοι ἐξεγένοντο,  
###3.1.368  
ἔργα τε ῥηιδίως καὶ πρήξιας ἐξετέλεσσαν.  
###3.1.369  
εἰ δέ τʼ ἐν ἀρσενικοῖς ἄμφω κλυτὰ φέγγεʼ ὁρῷτο,  
###3.1.370  
ὠμούς, ἀστεμφεῖς, ἡδ’ ἀτρέπτους ἐσίδοιο  
###3.1.371  
γεινομένους, οὐδʼ ὅσσον ὑπείκοντας νόῳ ἄλλοις.  
###3.1.372  
ὅσσοι δʼ οὖ Μήνην μὲν ἐν ἄρσενι, θηλυτέρῳ δὲ  
###3.1.373  
ἴσχουσʼ Ἠέλιον, τοῖσιν δʼ ἄρα πρήξιες ἔργων  
###3.1.374  
ἄλλως ἐξανύονται ἢ ὡς φρεσὶν ᾗσι μενοίνων·  
###3.1.375  
αὐτοὶ δʼ ἀπρόκοποι, πάμπαν τʼ ἐπαρίστεροι ἄνδρες.  
###3.1.376  
θήλεσι δʼ ἐν ζώοις ἄμφω κλυτὰ φῶτα φανέντα  
###3.1.377  
δειλούς, πανταρβεῖς, ἑτέροις ὑποπεπτηῶτας  
###3.1.378  
θηλύτεροι πραπίσιν, βιότῳ δʼ ἔνι πάμπαν ἄπρηκτοι,  
###3.1.379  
ἀλλοτρίης γαίης καὶ ἀλητύος ἰμείροντες.  
###3.1.380  
ἀλλὰ τόδʼ ἔμπαλιν ἐσθλὸν ἔφυ κεδνῇσι γνναιξίν·  
###3.1.381  
πρηεῖαι γάρ τʼ εἰσὶ νόῳ, ποσίεσσί θʼ ἐοῖσιν  
###3.1.382  
εἴκουσιν μάλα πειθόμεναι, στυγέουσί τε νεῖκος.  
###3.1.383  
εἰ δʼ ἐπὶ θηλυτέρ ῃ γενέθλῃ δύο φῶτα φανείη  
###3.1.384  
ἄρ σεσιν ἐν ζώοις, ἡ δʼ αὖ μάλʼ ἀγήνορι θυμῷ  
###3.1.385  
δεινή τε κρυερή τε πέλει πραπίδεσσί τʼ ἄκαμπτος.  
###3.1.386  
ὁππότε δʼ οὖν σελάων τοίοις ζώοισιν ἐπόντων  
###3.1.387  
καὶ Θοῦρος πυρόεις καὶ καλλίκομος Κυθέρεια  
###3.1.388  
ἄρσεσι δεικήλοισιν ἐπεμβεβαῶτες ὁρῷντο,  
###3.1.389  
καὶ ζῶον πρὸς τοῖς ἄρσεν πέλοι ὡρονόμοιο,  
###3.1.390  
ἧς φύσιος λήγουσι, παρὰ λεχέεσσι γυναικῶν  
###3.1.391  
κλινόμεναι φιλότητι, τάτ’ ἀνέρες ἐκτελέουσιν.  
###3.1.392  
ἔμπαλι θηλυτέροισι δʼ ὅτʼ ἀνέρες ἐν ζώοισιν  
###3.1.393  
ἴσχωσʼ Ἠέλιον καὶ νυκτεροφεγγέα Μήνην,  
###3.1.394  
θῆλυ δὲ καὶ ζῶον κατέχῃ Κυλλήνιος Ἑρμ ῆς,  
###3.1.395  
πάσχουσ’ αἴσχεα πολλὰ γυναικῶν ἔργα τελοῦντες·  
###3.1.396  
δηθάκι καὶ σπορίμης αἰδοῦς ἀπὸ μήδεʼ ἔκειραν.  
###3.1.397  
τὼς μὲν ἄρʼ αἰνὰ πέλει φύσιος βροτέης κατέναντα  
###3.1.398  
φῶτʼ ἐνὶ δεικήλοισιν ἑὸν δρόμον ἐξανύοντα.  
###3.1.399  
Ἀλλʼ ἐπεὶ οὖν μοι θυμὸς ἐνὶ προτέροισιν ἀεῖσαι  
###3.1.400  
μήσατ’ ἀναγκαῖον χρεῖος, σάφα νῦν καταλέξω,  
###3.1.401  
ὁππόθεν ἐν γενέθλῃσι χρεὼν ζω ῆς χρόνου ἀρχὴν  
###3.1.402  
ἀνθρώποις φράζεσθʼ ἡδʼ ἔμπαλιν, ὁππόθι λήγει.  
###3.1.403  
οὐ μὲν δὴ πάντεσσιν ὁμῶς μερόπεσσιν ἔοικεν  
###3.1.404  
οἴης ἐκ χώρης ἐτέων λάζυσθαι ἀριθμόν·  
###3.1.405  
ἄλλη γάρ θʼ ἑτέρῃ γενέθλῃ ἄφεσις συνάρηρεν.  
###3.1.406  
ὅσσοις μὲν Τιτὰν ἠοῖ ἔνι γεινομένοισιν  
###3.1.407  
κέντρῳ ἐπεμ βεβαὼς ἰνδάλλεται, ἐξ ἄρα κείνου  
###3.1.408  
μοίρης ἄρχεσθαι βιότου χρόνον ἐξαριθμοῦντας·  
###3.1.409  
νυκτερινῇ γενέθλῃ δὲ Σεληναίης ἀπὸ μοίρης.  
###3.1.410  
ὁππότε δʼ ἂν κέντρων ἐκτὸς δύο φῶτ’ ἀποκλινθῇ,  
###3.1.411  
ἡδʼ ἄρʼ ἐπὶ μοίρῃσι κατωφερέεσσι πόλοιο  
###3.1.412  
νίσσηται προθέοντα, τότʼ ἀ στέρος ἄρχεο κείνου,  
###3.1.413  
ὅς ῥά τε δεσπόζει γενέθλης μέγα τε κράτος ἴσχει.  
###3.1.414  
εἰ δʼ ἄρα κἀκεῖνον λεύσσοις κλινθέντʼ ἀπὸ κέντρου,  
###3.1.415  
ἐξ ὥρης τότʼ ἔπειτα χρόνων ἄφεσιν σύ γε φράζου.  
###3.1.416  
ζωῆς δʼ αὖτʼ ἀρχὴν εὖτ’ ἂν διζήμενος εὕρῃς,  
###3.1.417  
δεικήλων σκέπτοιο χρόνους, ὁπόσοις περάτηθεν  
###3.1.418  
ἀντέλλει, κείνων τε περὶ μοιρῶν δεδάασθαι·  
###3.1.419  
τὼς γὰρ πλειώνων ἀριθμὸν μοίρῃσι φράσαιο,  
###3.1.420  
ὅσσους Μοῖρ’ ἐπέδησε βροτῶν μογεροῦ βιότοιο.  
###3.1.421  
ἐν δὲ μέσαις μοίρ ῃσι ν, ἐφʼ αἷς ζωὴ νέμετʼ ἀνδρῶν,  
###3.1.422  
ἐνδυκέως σκέπτοιο, μὴ ἀκτὶς ἢ τετράγω νος  
###3.1.423  
ἠὲ κατ ἀντιπέρην ὀλοοῦ Κρόνου ἢ Πυρόεντος,  
###3.1.424  
ἢ οὖ τοίγε συναντόμ ενοι ζωὴν διέκερσαν.  
###3.1.425  
νυκτὶ δὲ γεινομένους καὶ παμφεγγὴς Ὑπερίων  
###3.1.426  
δηθάκις ἀκτίνεσσιν ἑαῖς πνοιῆς ἀπάμερσεν.  
###3.1.427  
πᾶσαν δʼ αὖτʼ ἄφεσιν πλευρὴ τετράγωνος ὁρίζει·  
###3.1.428  
μήκιστον γὰρ τοῦτο βροτῶν τέλος εὔαδε Μοίραις.  
###4.1.1  
Ἐλθέ μοι, ὡς προτέρην λιγέως ἥρμοσσας ἀοιδήν,  
###4.1.2  
Μοῦσα φίλη, καὶ Φοῖβε καὶ Ἑρμῆ χρυσοπέδιλε,  
###4.1.3  
καὶ νῦν ἱμερόεν τέκμωρ θείητʼ ἐπὶ μολπῇ·  
###4.1.4  
αὐτὰρ ἐγὼ θυμὸν καίπερ καμάτῳ μογέοντα  
###4.1.5  
ὀτρυνέω, μέχρις ἄν κ᾿ ἐπὶ πείρατα νίσσομαι οἴμης·  
###4.1.6  
πᾶν γὰρ ἀεικέλιον, τῷ μὴ τέλος ἐσθλὸν ὀπηδεῖ.  
###4.1.7  
βίβλῳ δʼ ἐν πυμάτῃ τάδε μοι κατανεύσατʼ ἀεῖσαι,  
###4.1.8  
ἀμφὶ τροφῆς βρεφέων ἠδʼ ἀτροφίης ἀλεγεινῆς,  
###4.1.9  
ὅσσα τʼ ἐπειγόμενοι Μοίρης ὕπο χερσὶν ἑῇσιν  
###4.1.10  
αὐτοὶ ἐπʼ οὐλόμενον πότμον ῥίψαντο γονῆες,  
###4.1.11  
ἀμφὶ γάμων τʼ ἐρατῶν καὶ ἀδελφειῶν ἐνέποιτε  
###4.1.12  
καὶ τέκνων γενεῆς, σινέεσσί τε τοῖσιν ἕκαστος  
###4.1.13  
ἀνθρώπων μεμόρηται ὑπʼ ἀστράσι κινυμένοισιν,  
###4.1.14  
καὶ τέχνας μέλποιτʼ ἰδὲ πρήξιας, ἔργα θʼ ὁποῖα  
###4.1.15  
ἀστέρες ἀνθρώποισι δυηπαθέεσσι νέμουσιν,  
###4.1.16  
ἡδʼ ὡς σφαλλόμενοι πολυχρήμονος ἐκ βιότοιο  
###4.1.17  
ἀνέρες ἐν πενίῃ τε καὶ ἄλγεσιμοχθίζουσιν,  
###4.1.18  
καὶ δμώων ὅππως τις ἐπιφράσσαιτο γενέθλην.  
###4.1.19  
Κείνοις μὲν δὴ πρῶτα τροφ ῆς ἐμέγηρε βρέφεσσιν  
###4.1.20  
Αἶσα κακή, τοῖσπέρ τʼ ἀπὸ γαστέρος ὀρνυμένοισιν  
###4.1.21  
Ἄρης καὶ Φαίνων ὑπὲρ ὡρονόμοιο βεβῶτες  
###4.1.22  
λεύσσουσʼ ἐς δύσιν ἑλκομένην ἐριφεγγέα Μήνην,  
###4.1.23  
μήτε Σεληναίην μήτʼ οὖν ὥρην καθορώντων  
###4.1.24  
Φωσφ όρου ἢ Ζηνός· τοὶ γὰρ βίου εἰσὶ δοτῆρες.  
###4.1.25  
ὣς δʼ αὕτως ἀτροφεῖς καὶ ὅσοις ἔπι γεινομένοισιν  
###4.1.26  
ὡρονόμον διέπει Φαίνων, δῦνον δέ τε κέντρον  
###4.1.27  
Ἄρης, μήθʼ ὥρης ζῶον μήτʼ οὖν φάος ἁγνὸν  
###4.1.28  
Μήνης δερκομένου ληνὸς φυσιζόῳ αἴγλῃ.  
###4.1.29  
καὶ δὲ καί, ὁππότʼ ἂν ἠύκερων Πυρόεις διάμετρος  
###4.1.30  
ἀκτῖσιν Μήνην καθορᾷ, Φαίνων δὲ Σελήνῃ  
###4.1.31  
δεξιτερὴν ἱστῆται ἐπὶ πλευρὴν τετράγωνος  
###4.1.32  
ἀντολίην ἀπέχων τηλοῦ Ὑπερίονος αἴγλης,  
###4.1.33  
δὴ τότʼ ἀπʼ ὠδίνων καὶ γαστέρος ἐκπροθορόντες  
###4.1.34  
αὐτίκ ἄρ’ οἰωνοῖσιν ἕλωρ καὶ θηρσὶ γένοντο.  
###4.1.35  
ἤν δὲ Σεληναίη μὲν ἐφʼ ὡρονόμῳ ἐπιτέλλῃ,  
###4.1.36  
ἐν προτέρῳ δʼ ὥρης ζῴῳ Φαίνων προθέῃσιν,  
###4.1.37  
δαίμονα τόντε κακὸν πρότεροι φῶτες καλέσαντο,  
###4.1.38  
Ἄρης δʼ αὖτʼ ἐφέπηθʼ ὥρης κατόπισθε διώκων,  
###4.1.39  
μήτʼ οὖν Ἀφρογενοῦς μήτʼ εὐφεγγοῦς Φαέθοντος  
###4.1.40  
δερκομένων δείκηλον, ἐφʼ ᾧ Μήνη καθορᾶται,  
###4.1.41  
δὴ τόθʼ ὑπʼ ὠδίνεσσι βρέφη θλιφθέντʼ ὀλοῇσιν  
###4.1.42  
νηδύος ἐξέλκουσι διαμελεϊστὶ ταμόντες.  
###4.1.43  
εἰ δʼ ἄρα καὶ δίχα κέντρου ἔοι ζώοισιν ἐπʼ ἄλλοις  
###4.1.44  
τὼς Μήνη κερόεσσα, τόσον τεχθὲν χρόνον ἠῶ  
###4.1.45  
ἀθρήσει, μέχρις ἄν κε Σεληναίη ἀφίκηται.  
###4.1.46  
εἰ δʼ ἄρ’ ὑπὲρ κέντροιο Σεληναίη βεβαυῖα  
###4.1.47  
τὴν αὐτὴν ἐπέχῃ μοῖραν πολεμοκλόνῳ Ἄρῃ,  
###4.1.48  
ἢ ζῶον κατὰ ταὐτὸν ἢ ἀντιπέρηθεν ἰόντι,  
###4.1.49  
αὐτίκα δὴ πρώτῃσιν ὑπʼ ὠδίνεσσιν ὄλισθον  
###4.1.50  
μητέρος ἄγχι ποδοῖιν ἐπʼ ὀξέα κεκληγυίης.  
###4.1.51  
ἢν δὲ γονῆς ἀ γα θ οὶ τελέθωσʼ ἐπιμάρτυροι ὥρῃ,  
###4.1.52  
ἔκθετον ἐκ μεγάρου τοκέων βρέφος εὐθὺς ἐτύχθη·  
###4.1.53  
κἢν μὲν Ζεὺς Μήνην σφετέραις ἀκτῖσιν ἀθρήσῃ,  
###4.1.54  
ἀνήρ, ὅς μιν ἀνείλεθʼ, ἐὸν ποιήσατο παῖδα,  
###4.1.55  
ἢ ἑτέρῳ δῶκεν τεκέων τητωμένῳ ἀνδρί,  
###4.1.56  
ὅς θέμενος μεγάροις ἶσον γονίμοισι τίεσκεν.  
###4.1.57  
ἢν δʼ ὀλοὸς Φαίνων λεύσσῃ περιφεγγέα Μήνην,  
###4.1.58  
ῥιφθὲν ἀπὸ λεχέων, ἑτέρου δʼ ὑπὸ χείρεσι θρεφθὲν  
###4.1.59  
ἀτμενίης δούλειον ὑπὸ ζυγὸν αἴνʼ ἀνέτλησεν.  
###4.1.60  
καὶ δὲ Κρόνου περάτηθεν ἀθρειομένου ὑπὲρ ὥρης  
###4.1.61  
δαίμονι δʼ ἐν λυγρῷ Μήνης προπάροιθεν ἐούσης,  
###4.1.62  
καὶ κέντρου Τιτῆνος ἀποκλινέος τελέθοντος,  
###4.1.63  
ζωὴν μέν τʼ ἴσχουσʼ, ἀτὰρ ἔκθετοι ἐκ πατρὸς σἴκων.  
###4.1.64  
ὁππότε δʼ οὖ Μήνης μὲν ἔχῃ συναφὴν Κρόνος αἰνός,  
###4.1.65  
ἀντιπέρην δʼ αὐτοῦ Πυρόεις αὐγῇσι βάλῃσιν,  
###4.1.66  
μηδʼ ὅσσον Μήνην ἐπιδερκομένου Φαέθ θντος,  
###4.1.67  
ῥιφθέντες χώρης τηλοῦ κατʼ ἐρημάδος οἰκτρῶς  
###4.1.68  
δουλοσύνης θρεφθέντες ὀιζυρῆς ἀνέχονται.  
###4.1.69  
εἰ δὲ καθʼ ὡρονόμου μὲν ἔοι βεβαυῖα Σελήνη,  
###4.1.70  
τῇ δʼ ἄρʼ ἐπαντέλλῃ Ζεὺς ἑσπόμενος κατόπισθεν,  
###4.1.71  
Μήνην δʼ ἀκτῖσιν Φαίνων κατεναντία λεύσσῃ,  
###4.1.72  
καὶ Πυρ όεις ἑτέρωθεν ἄνω κέντρον καθορῴη,  
###4.1.73  
ἐς τόσσον ῥιφθὲν μίμνει χρόνον, εἰσόκε Μήνη  
###4.1.74  
ἐκπροφυγοῦσʼ ὀλοῶν αὐγὰς Φαέθοντι συνάψῃ.  
###4.1.75  
ὥρης δʼ οὖ Τιτῆνος ὑπὲρ βροτέης τροχάοντος  
###4.1.76  
αἰνοῦ τʼ ἐς δύσιν ἑλκομένου κατέναντα Κρόνοιο,  
###4.1.77  
καὶ δὲ Σεληναίης μετʼ ἀριγνώτου Φαέθοντος  
###4.1.78  
δείκηλον κατὰ ταὐτὸ καὶ οὐκ ἰσόμοιρα θεούσης,  
###4.1.79  
ἐξόπιθεν δʼ Ἄρεος σπομένου συναφήν τε Σελήνης  
###4.1.80  
δεχνυμένου, βρέφος ἐς τόσσον πατρώιον οἶκον  
###4.1.81  
μίμνει, μέχρι κε Μήνη ἐπʼ Ἄρεα θοῦρον ἵκηται.  
###4.1.82  
εἰ δὲ δύω σελάων κέντρων ὕπερ ἑστηώτων,  
###4.1.83  
Ἠελίου μὲν ἐφʼ ὡρονόμῳ, δυτικῷ δὲ Σελήνης,  
###4.1.84  
ἢ κείνης μὲν ἐφʼ ὥρῃ, ἀτὰρ τῆνος ἔναντα,  
###4.1.85  
τῷ μὲν δὴ Φαίνων, τῇ δʼ οὖ Πυρόεις συνέπηται,  
###4.1.86  
ἢ τῶν μὲν τροχάῃ τις ὁμοῦ ἑτέρῳ, ὁ δὲ κέντρῳ  
###4.1.87  
ἄλλῳ ἐπεμβεβαὼς λεύσσῃ κείνους ἀνιόντας,  
###4.1.88  
ᾗσιν ὑπαὶ παλάμαις τεχθὲν ῥίπτουσι τοκῆες.  
###4.1.89  
ἤν δʼ Ἄρης περάτηθεν ἀνέρχητ’, αὐτὰρ ἐπʼ αὐτῷ  
###4.1.90  
Φαίνω ν, ἢ ἑτέροισιν ὅγ οὖ κέντροισιν ἕπηται,  
###4.1.91  
Μήνη δʼ ἔκτοσθεν κέντρων σὺν Ζηνὶ φέρηται,  
###4.1.92  
βαιὸν δὴ τότε χάρμα βροτοῖς τεύχει περὶ τέκνων·  
###4.1.93  
τόσσον γὰρ λεύσσει τεχθὲν χρόνον ἄμβροτον ἠῶ,  
###4.1.94  
Μήνη μέχρι θέουσα παραΐξῃ Φαέθοντα.  
###4.1.95  
ναὶ μὴν καὶ σέλας Ἠελίου Μήνην τε καὶ ὥρην  
###4.1.96  
ὁππότʼ ἂν ἐκ θλο δ όται μὲν ἀποστρεφθέντες ἴωσιν,  
###4.1.97  
οἱ δʼ ὀλοοὶ λεύσσωσι, τότ’ ἔκθετα τέκνα γονῆες  
###4.1.98  
ῥίπτουσʼ ἐς βαθύ κῦμα βορήν τʼ ἔμεν οἰωνοῖσιν.  
###4.1.99  
ἔμπαλι δʼ ἀρητοὶ παῖδες τοκέεσσι γένοντο  
###4.1.100  
εὐτραφέες θʼ, ὁπόσοισιν ἀπʼ ὠδίνων προθοροῦσιν  
###4.1.101  
ἀστέρες ἐσ θ λοδόται ζωῆς δωτῆρες ἔασιν,  
###4.1.102  
ἤτοι ὑπὲρ κέντρων καὶ ὁμοῦ Μήν ῃ βεβαῶτες,  
###4.1.103  
ἢ σελάεσσ’ ἐπιδερκόμενοι Μήνην τε καὶ ὥρην,  
###4.1.104  
ἢ κέντρων κατόπισθεν ἐπʼ ἀμφοτέρῃσιν ἐόντων  
###4.1.105  
Φαίνοντος καὶ Ἄρηος, ἀπόστροφον ἀκτίνεσσιν  
###4.1.106  
βαινόντων σελάων τε καὶ ὥρης, ἠέ θʼ ἑοῖσιν  
###4.1.107  
σύμφωνον δρόμον ἐν ζώοις φίλιόν τʼ ἀνυόντων.  
###4.1.108  
παισὶν δʼ αὖ πᾶσιν, τοῖσιν ζωὴν πόρε Μοῖρα,  
###4.1.109  
ἀμφὶ τροφῆς μαζοῦ καὶ νηπιέης ἀλεγεινῆς  
###4.1.110  
ζῶ ον σημαίνει, τό κε δὴ Μήνης πέλας εἴη,  
###4.1.111  
ᾧ ἔνι δὴ κείνη τριτάτην ἐπινίσσεται ἠῶ.  
###4.1.112  
Τόσσα μὲν ἀμφὶ τροφῆς παί δων, πολέων ἄπο βαιά,  
###4.1.113  
ἥεισ’· ἐξείης δὲ γάμου πέρι νῦν ἐνέποιμι,  
###4.1.114  
ἀστέρες οἷον ἕκαστος ἀεὶ φαίνουσι κελεύθοις.  
###4.1.115  
εὖτʼ ἂν γεινομένοιο βροτοῦ Μήνη μὲν ἐπείη  
###4.1.116  
αἰπυτάτῳ κέντρῳ, Κυθέρη δʼ ὑπόγειος ὁρῆται,  
###4.1.117  
τῆμος ὁμογνήτοις γενεῆς τʼ ἄγχιστα συνεύνοις  
###4.1.118  
ζεύγνυνται, πολέσιν δʼ ὁμογάστριοι ἐς λέχος ἦλθον  
###4.1.119  
νύμφαι. τοῦτο δὲ δρῶσι, καὶ ὁπόταν Ἀφρογενείῃ  
###4.1.120  
Ἑρμείῃ τε θοῷ ξυνὴν ὁδὸν ἐξανύωσιν  
###4.1.121  
ἀκτῖσι σφετέραις, Φαίνων δʼ ἐπιμάρτυρος εἴη.  
###4.1.122  
ἢν δὲ πέλῃ ἰσόμοιρος ἀριγνώτῳ Φαέθοντι,  
###4.1.123  
δείκηλον κατὰ ταὐτὸν ἴῃ, γάμος ἔπλετο τῆμος  
###4.1.124  
παρθενικῆς. ἶσον δὲ καὶ εἰ Ζεὺς μαρτυρίῃσιν  
###4.1.125  
Ἑρ μείην λεύσσῃ πλευρὴν ἰσόμοιρον ὁδεύων.  
###4.1.126  
Ἀφρογενὴς δὲ μεσουρανίου κλίνασʼ ἀπὸ κέντρου  
###4.1.127  
καὶ δισσοῖς σελάεσσιν ἀπόστροφον οἶμον ἰοῦσα  
###4.1.128  
ἀστασίας τεύχει ταραχήν τε γάμοις μετʼ ἀνίης.  
###4.1.129  
Φαίνων δʼ Ἑρμ είῃ τε συνὼν βλοσυρῇ τε Κυθήρῃ  
###4.1.130  
ἤτοι ἐπ’ οὐτιδαναῖς ἢ ἀνάξια μαχλοσύνῃσιν  
###4.1.131  
ἔργα μετερχομέναις ζυγίοις ἡρμόσσατο λέκτροις,  
###4.1.132  
πάμπαν θʼ ἡλικίῃσι νέαις ἢ πάγχυ γεραιαῖς.  
###4.1.133  
ἐσθλὴν δʼ οὖ φιλότητα γάμου πίστιν τε γυναικῶν  
###4.1.134  
ἀχράντοιο λέχους δῶκεν καλὴ Κυθέρεια,  
###4.1.135  
εὖτ’ ἂν ἀπʼ ἀκτίνων Ἄρεος πολιοῦ τε Κρόνοιο  
###4.1.136  
μίμνῃ ἀπήμαντος, κείνων φλογέῃσιν ὑπʼ αὐγαῖς  
###4.1.137  
ἀλλήλους ἐπιδερκομένων, αὐτὴ δʼ ἀγανῇσιν  
###4.1.138  
δέρκηται κερόεσσαν ὑπ’ ἀκτίνεσσι Σελήνην.  
###4.1.139  
ὁππότε δʼ Ἑρμείης τε καὶ Ἄρης καὶ Κυθέρεια  
###4.1.140  
μέσσου ὑπὲρ κέντρου ξυνὰς ἀνύωσι κελεύθους,  
###4.1.141  
τοῖσιν δʼ αὖτ ὀλοὸς Φαίνων μετόπισθεν ἕπηται  
###4.1.142  
νωθρὸν ἐπαντέλλων ἢ καὶ κατέναντα δοκεύων,  
###4.1.143  
ἐξ ἕδρης πιναροῖο τέγους ξυνῆς τʼ ἀπὸ δήμου  
###4.1.144  
εὐνῆς ἀνστήσαντες ἄγοντʼ ἐς δώματα νύμφας,  
###4.1.145  
κἶσα πολυμνήστῃσιν ἀεὶ τίουσʼ ἀλόχοισιν.  
###4.1.146  
ἤν δὲ δύω μὲν φῶτα μέσου κλίνωσ’ ἀπʼ Ὀλύμπου,  
###4.1.147  
πάντες δʼ ἀστέρες ἄλλοι ὑποχθόνιοι φορέωνται  
###4.1.148  
ἔκτοσθεν κέντρων, τῆμος ξείνης ἀπὸ γαίης  
###4.1.149  
ἄξεται ἀλλοτρίων φωτῶν ἀγνῶτα θύγατρα,  
###4.1.150  
καὶ πάτρης ἂπο τηλοῦ ὁμῶς κείνῃ βιοτεύσει.  
###4.1.151  
οἷς δʼ ἄη ὕπερθ’ ὥρης χαλεπῷ ἐν δαίμονι καλὴ  
###4.1.152  
Ἀφρογενὴς φαίνῃ, τὴν δʼ οὖ Κρόνος ἢ τετράγωνος  
###4.1.153  
ἠὲ καταντιπέρην λεύσσῃ, κἤν λέκτρα πόρωσιν  
###4.1.154  
θηλυτέροις δʼ εὖτ’ ἄν Κύπρις κεραή τε Σελήνη  
###4.1.155  
ζώοισιν λάμπωσʼ, ἤτοι δυτικοῦ κατὰ κέντρου,  
###4.1.156  
ἢ καὶ ὑποχθονίου, ἢ καὶ δύο κέντρ’ ἐφέπωσιν,  
###4.1.157  
μουνὰξ δʼ ἀμφότεροι κατεναντία τῇσιν ὁρῶνται,  
###4.1.158  
τῇ μὲν Ἄρης, τῇ δʼ αὖτε Κρόνος, τόθ’ ἑαῖς πανάθεσμοι  
###4.1.159  
θυγατράσιν πατέρες ξυνὸν λέχος εἰσανέβησαν.  
###4.1.160  
ναὶ μὴν καὶ Κρόνου εὖτ’ ἂν ἐν οἴκοισιν Κυθέρεια  
###4.1.161  
φαίνηται σύν Ζηνί, Κρόνου κατόπισθεν ἰόντος,  
###4.1.162  
δεχνυμένης αὐτοῦ συναφὴν καλῆς Ἀφροδίτης,  
###4.1.163  
Κύπριδι μαρτυρίην Ἄρεως ἑτέρωθι φέροντος,  
###4.1.164  
Μήνην δʼ ἀμφότεροι Θοῦρος Φαίνων θʼ ὁρόωνται,  
###4.1.165  
δὴ τότʼ ἀπʼ ὠδίνων ὁπόσοι φάος ἔδρακον ἠοῦς,  
###4.1.166  
μοῖραν ἀνέπλησαν πολυπενθέος Οἰδιπόδαο·  
###4.1.167  
τοῖσι δʼ ἄρα στυγεροὺς Ποιναὶ μέλπουσʼ ὑμεναίους  
###4.1.168  
νερτέριαι, χείρεσσιν ἀναψάμεναι πυρὶ πεύκας·  
###4.1.169  
μητράσι γὰρ σφετέραις φιλοτήσιον ἐς λέχος ἦλθον.  
###4.1.170  
εἰ δὲ γυναικείη γενέθλη πέλοι, ἐς πατρὸς εὐνὴν  
###4.1.171  
κλίνονται. τὼς δʼ αὖτὲ καὶ ἢν κλήροιο γάμοιο  
###4.1.172  
Φαίνων δεσπόζων ἤτοι κατὰ κέντρον ἐφʼ ὥρης,  
###4.1.173  
ἢ ὅγε φαίνηται δύνων ὥρης κατέναντα,  
###4.1.174  
λάθρῃ παρθενίης ζώνην λύσαντο τοκεῦσιν  
###4.1.175  
ἠὲ κασιγνήτοις σφετέροις πατέρων τε τέκεσσιν.  
###4.1.176  
ἤν δʼ ὑπογείῳ Ἄρης ἢ καὶ δυτικῷ ἐνὶ κέντρῳ  
###4.1.177  
δέρκηται βεβαὼς κλήρου γάμου αὐτὸς ἀνάσσων,  
###4.1.178  
αἵδε βίῃ δμώεσσιν ἢ οὐτιδανοῖς ὑπὸ φωσὶν  
###4.1.179  
δμηθεῖσαι θολερῶς ὥρης ἄνθος διόλεσσαν.  
###4.1.180  
ἤν δʼ Ἑρμῆς κέντροισιν ἐπείη, τοῖσιν ἔλεξα,  
###4.1.181  
καὶ γάμου αὐτὸς ἑοῖσιν ἐνὶ ζώοισιν ἀνάσσων,  
###4.1.182  
κρυπταδίως δολεροῖσιν ὀπιπευθεῖσαι ἔπεσσιν  
###4.1.183  
καὶ πυκιναῖς ἀπάτῃσιν ἑὴν φρένα φηλωθεῖσαι  
###4.1.184  
ἐξαπίνης ἐγένοντο λάθρῃ πρὸ γάμοιο γυναῖκες.  
###4.1.185  
εἰ δʼ ἄρα σὺν Στίλβοντι καὶ Ἄρης κέντρῳ ἐπείη,  
###4.1.186  
τῆς ἕνεκεν κρίσιές τε δίκαι τʼ ἀγορῇσι πέλονται.  
###4.1.187  
Ζεὺς δὲ καὶ Ἑρμείης μέσσον κατὰ κέντρον ἐόντες  
###4.1.188  
σὺν Παφίῃ, ζεύξαντες ὁμηθείῃσι γυναικῶν  
###4.1.189  
ἀλλοτρίων μετέπειτα γάμους ἀναφανδὰ τελοῦσιν,  
###4.1.190  
ἀλλʼ ὑπὸ μαχλοσύνης καὶ τῶν λέχος αὖθι λίποντο.  
###4.1.191  
εἰ δὲ μεσουράνιον κατέχῃ Φαέθων μετʼ Ἄρηος  
###4.1.192  
ἤτοι γάρ τʼ αὐτοὶ τόθʼ ὁμεύνους ἥρπασαν ἄλλων,  
###4.1.193  
ἢ κείνων ἀλόχους ἕτεροι βίῃ εἴρυσαν αὐτῶν.  
###4.1.194  
αἰπυτάτῳ δʼ ἐπὶ κέντρῳ ἐυστέφανος Κυθέρεια  
###4.1.195  
Τιτῆνος μέτα δερκομένη πατέρων ὀλοῇσιν  
###4.1.196  
παλλακίσιν συνέμιξʼ ἢ μητρυιῇσιν ἑῇσιν.  
###4.1.197  
εἰ δέ κ᾿ Ἄρης τούτοισιν ὁμοῦ πέλῃ, ἄχρι γάμοιο  
###4.1.198  
ζευχθέντες κείνῃσιν ἄφνω πάλιν αὐτοὶ ἔλειφθεν.  
###4.1.199  
Ἄρης δʼ ἡνίκα μέσσον ἀν᾿ οὐρανὸν ἀμφιπολεύῃ,  
###4.1.200  
ὡρονόμον δʼ ἐπέχῃ Φαέθων, Τιτὰν δέ τε δύνῃ,  
###4.1.201  
τῆμος ἄρ ἁρπαγίμους νύμφας ἐς δώματʼ ἄγονται.  
###4.1.202  
εἰ δὲ μεσουράνιον μὲν ἔχῃ Μήνη βλοσυρῶπις,  
###4.1.203  
Κύπρις δʼ αὖθ᾿ ὑπόγειον ἴσαις μοίραις βεβαυῖα,  
###4.1.204  
αὐτοκασιγνήτων σφετέρων συνέασιν ὁμεύνοις.  
###4.1.205  
ἀνδρὸς γεινομένου δʼ ὁπότʼ ἂν Τιτάν τε καὶ Ἄρης  
###4.1.206  
καὶ Κύπρις Στίλβων τε μίαν κατʼ ἀταρπὸν ἴωσιν,  
###4.1.207  
εἵνεκα κλεπτοσύνης εὐνῆς λαθρίης τε κυθήρης  
###4.1.208  
ἐν συνοχῇσι γένονθʼ, οἱ δʼ αὖ καὶ δεσμὸν ἔτλησαν,  
###4.1.209  
αὐτοί τε μάχλοι τε καὶ ἐς φιλότητʼ ἀκόρεστοι,  
###4.1.210  
ἔκ τʼ ἀλόχων λώβας τε καὶ ὕβριας αἰὲν ἔχοντες,  
###4.1.211  
ὡς καὶ ἑοῖο γάμου λωβήτορας αὐτοὶ ἐς οἴκους  
###4.1.212  
δέχνυνται ξενίῃ σκοτίης ἕνεκεν φιλότητος.  
###4.1.213  
εἰ δʼ ἀνδρὸς γενέθλην ἠδʼ αὖ κείνοιο συνεύνου  
###4.1.214  
σκεψάμενος κατίδοις ἄμφω ζώοιν ἔνι Μήνην,  
###4.1.215  
αἰὲν ὁμοφροσύνῃσινἰαίνοντʼ ἀμφὶ γάμοισιν.  
###4.1.216  
δαίμονι δʼ ἢν χαλεπῷ κείνης Μήνη πέλῃ ἀνδρί,  
###4.1.217  
αἰὲν ἀτασθαλίῃσι γυνὴ ἀθερίζει ἀκοίτην  
###4.1.218  
οὐδὲν ὀπιζομένη λεχέων θεσμῶν τε γάμοιο.  
###4.1.219  
ταὐτὰ δʼ ἄρʼ ἐκ ποσίων τελέθει δειλῇσι γυναιξίν,  
###4.1.220  
εὖτε Σεληναίη ἀλόχοις ἐν δαίμονι λυγρῷ  
###4.1.221  
ἀνδρῶν φαίνηται· δίχα γὰρ νόον αἰὲν ἔχουσιν.  
###4.1.222  
Ἀλλὰ γὰρ οὔτις πάντα δυνήσεται, ὅσσα γάμοιο  
###4.1.223  
σήματα φαίνουσιν θοοὶ ἀστέρες, ἐξονομῆναι·  
###4.1.224  
τῷ καὶ ἐγώ τρέψω ἑτέρην κατʼ ἀταρπὸν ἀοιδὴν  
###4.1.225  
ἀμφὶ τέκνων γενεῆς ἐνέπων, ἥντ’ ἀστέρες αἰεὶ  
###4.1.226  
ἀνθρώποισι νέμουσιν ἀλημοσύνῃσιν ἑῇσιν.  
###4.1.227  
ὅσσοι δὴ χθονίῳ τε καὶ αἰπυτάτῳ περὶ κέντρῳ  
###4.1.228  
ἀστέρας εὐερ γοὺς φῶτες βεβαῶτας ἔχουσιν,  
###4.1.229  
οἵδε τέκνων τόσσων πατέρες βιότῳ τελέθουσιν,  
###4.1.230  
ὁππόσοι ἐν τοῖσι ζώοις καθύπερθεν ὁρῶνται,  
###4.1.231  
ἢ κέντροις τούτοισι φέρουσ ἐπιμάρτυρον αἴγλην.  
###4.1.232  
παῖδας δʼ ἑσ θλοδόται κέντρων καὶ ὄπισθ’ ἐπιόντες  
###4.1.233  
δῶκαν ἀεὶ δισσούς, εὖτ’ ἂν ζώοισι δισώμοις  
###4.1.234  
φαίνωνται. Τιτὰν δὲ καὶ Ἄρης εὖτ’ ἂν ἐπῶσιν  
###4.1.235  
τούτοισιν κέντροις, τεκέων ἄπο πάμπαν ἄμερσαν,  
###4.1.236  
ἔξοχα δʼ εἴ κ’ ἀγαθοί σφιν ἀμάρτυροι ἀστέρες εἶεν.  
###4.1.237  
ὣς δʼ αὕτως κατόπισθε μεσουρανίῳ δεικήλῳ  
###4.1.238  
ἠέ θʼ ὑποχθονίῳ Φἰαίνων καὶ Ἄρης ἐπιόντες  
###4.1.239  
δυστεκνίην ἢ πάμπαν ἀπαιδίην ἐπέκλωσαν.  
###4.1.240  
ἀλλʼ Ἄρης σὺν Μήνῃ ἰδʼ Ἀφρογενεῖ πάλι φαίνων  
###4.1.241  
δῶκε τέκνων γενεήν· Ἐρμῇ δʼ ἅμα νόσφισε παίδων.  
###4.1.242  
ἤν δὲ Κύπρις μὲν ἔῃ ζώῳ Κρόνου, αὐτὰρ ὅγʼ οἴκῳ  
###4.1.243  
ἔμπαλι Κυπρογενοῦς, παίδων γενεὴν τότʼ ἀφαιρεῖ.  
###4.1.244  
εἰ δʼ ἔτι καὶ Πυρόεις Παφίην ἀκτῖσιν ὁρῴη,  
###4.1.245  
ὠμοτόκοις ὠδῖσι γονὴν ἔρραισαν σπασαν.  
###4.1.246  
εἰ δὲ μεσουρανίῳ ζώῳ κενεῷ γεγαῶτι  
###4.1.247  
Τιτὰν καὶ Πυρόεις ἄμφω κατόπισθεν ἕπωνται,  
###4.1.248  
χῆρον ἀεὶ τεύχουσι δόμον γλυκερῶν ἀπὸ τέκνων.  
###4.1.249  
ὅσσαι δὲ Στίλβοντι καὶ Ἠελίῳ ἅμα Μήνην  
###4.1.250  
ἐν ζώῳ ἴσχουσι μεσουρανέοντι δισώμῳ,  
###4.1.251  
νηδύος εἴσω σπέρμα γονῆς διδύμοιο λάβοντο.  
###4.1.252  
εἰ δὲ δυσὶν σελάεσσιν ὁμοῦ πάλιν ἀστέρες εἶεν  
###4.1.253  
καλοί, ἰδʼ ἐν ζώοις δισσοῖς παρεόντες ὁρῷντο,  
###4.1.254  
καὶ δὲ καὶ ὡρονόμος ζώῳ φαίνοιτο δισώμῳ,  
###4.1.255  
τῆμος ἀδελφειοὶ παιδὸς δίδυμοι προγένοντο.  
###4.1.256  
εἰ δὲ πολυσπέρμοισιν ὁμοῦ ζώοισιν ἐπεῖεν  
###4.1.257  
ἀστέρες ἐσθλοδόται, παίδων πληθύν χαρίσαντο.  
###4.1.258  
οἱ δ ὀλοοί, κἢν δῶσι γονὴν τεκέων μερόπεσσιν,  
###4.1.259  
ἢ πάλιν ἂψ ἀφέλοντʼ ἢ ἀνάρσια θέντο τοκεῦσιν.  
###4.1.260  
Ἀμφί γε μὴν τεκέων γενεῆς ἄλις· ἦ γὰρ ἐχέφρων  
###4.1.261  
ἀνὴρ καί κʼ ἀπὸ τῶνδε, τὰ δὴ λίπον, ὦκα φράσαιτο·  
###4.1.262  
ἐξῆς δʼ ἡμετέρῃσιν ἀοιδῇσιν καταλέξω,  
###4.1.263  
ὅσσους ἱμερτῆς παίδων φύτλης ἀπάμερ σαν  
###4.1.264  
ἀστέρες, ἡδʼ ὅσσας ἀτόκους τεύχουσι γυναῖκας.  
###4.1.265  
ὁππότʼ ἂν ἐν ζώοισι Κρόνου καλὴ Κυθέρεια  
###4.1.266  
φαίνηται, αὐτὸς δὲ Κρόνος διάμετρος ὁρῆται,  
###4.1.267  
νωθροὺς ἐς φιλότητα καὶ ἀσπέρμους μάλα τεύχει.  
###4.1.268  
καὶ δʼ ὁπότʼ ἄν Φαίνων τε καὶ Ἄρης Ἀφρογενείης  
###4.1.269  
οἶκον ἐπέρχωνται, Κύπριδος τετραγώνου ἐούσης  
###4.1.270  
ἢ τοὺς ἀντιπέρηθεν ἑαῖς ἀκτῖσιν ὁρώσης,  
###4.1.271  
εὐνοῦχοι τελέθουσι γονῆς ἐς πάμπαν ἄμοιροι.  
###4.1.272  
ὣς δʼ αὔτως, κἤν Κύπρις ἐνὶ Κρόνου οἴκῳ ὁδεύῃ,  
###4.1.273  
σὺν δὲ Κρόνῳ Πυρόεις κείνης δόμον ἀμφιπολεύῃ,  
###4.1.274  
Ἑρμῆς δὲ ζῶον κατέχῃ Κρόνου ἠδέ τʼ Ἄρηος,  
###4.1.275  
εὔνιδες οἱ μάλα τοι τεκέων ἄγονοί τε πέλονται.  
###4.1.276  
ναὶ μὴν καὶ Στίλβων εὖτ’ ἂν μεσάτῳ περὶ κέντρῼ  
###4.1.277  
στείχῃ, τῷ δʼ ὀλοὸς Φαίνων κατένανθʼ ὑπόγειος,  
###4.1.278  
ἀλλήλαις δʼ αὖ Μήνη ἰδʼ Ἀφρογενὴς τετράγωνοι,  
###4.1.279  
καὶ τὴν μὲν Φαίνων, Μήνην δέ τʼ Ἄρης δεκατεύῃ,  
###4.1.280  
γείνοντʼ ἠὲ γονῆς τητώμενοι, ἠὲ δίμορφοι  
###4.1.281  
ἄλλα μὲν Ἑρμείῃ, τὰ δʼ ἐοικότες Ἀφρογενείῃ.  
###4.1.282  
εἰ δὲ Σεληναίη μὲν ἐνὶ Στίλβοντος ὅροισιν,  
###4.1.283  
ἄρσενι δʼ ἐν ζώῳ Κύπρις πέλοι ἐν Κρόνου οἴκῳ,  
###4.1.284  
μηδʼ ὅσον ἀμφοτέρας Ζηνὸς καταδερκομένοιο,  
###4.1.285  
στείρας ἠδʼ ἀτόκους τῆμος θήκαντο γυναῖκας.  
###4.1.286  
ὁππότε δʼ οὖ Φαίνωνμὲν ὑπὲρ κέντρουμεσάτοιο  
###4.1.287  
ἱστῆται, τῷ δʼ αὖτε καταντιπέρην Ἀφροδίτη,  
###4.1.288  
ἤτοι ἀπείρητοι τεκέων ἐπὶ πάγχυ γένοντο,  
###4.1.289  
ἢ φθείρουσι γονὰς ἀπὸ γαστέρος ὠμοτοκοῦσαι.  
###4.1.290  
εἰ δʼ ἐσθλὸς Φαέθων τοῖσίν γʼ ἐπιμάρτυρος εἴη,  
###4.1.291  
ψευδέσιν ὠδίνεσσι λάθρῃ παίδων ἐγένοντο  
###4.1.292  
μητέρες ἀλλοτρίων καὶ ὑποβλήδην ἐτέκοντο.  
###4.1.293  
εἰ δʼ ἄρα καὶ Πυρόεις μαλεραῖς ἀκτῖσιν ὁρῴη,  
###4.1.294  
πάντʼ ἀναφανδὰ πέλει, τάγε δὴ λάθρῃ ἐξετέλεσσαν.  
###4.1.295  
εἰ δʼ ἀγαθῶν ἄστρων παναπόστροφον οἶμον ἰόντων  
###4.1.296  
ἀνδρὸς ἔοι γενέθλη, τότʼ ἀεικέα ἔργα τελοῦσιν·  
###4.1.297  
κέρσαντες γὰρ ἀχρεῖον ἑοῦ ἀπὸ σώματος αἰδῶ  
###4.1.298  
καὶ κυσὶ μήδεα δόντες ἑκοντὴν ὠμὰ δάσασθαι,  
###4.1.299  
λιτοὶ ἀγείροντες γαῖαν κατὰ πᾶσαν ἀλῶνται.  
###4.1.300  
ὅσσαις δʼ αὖτε γυναιξὶν Ἄρης Φαέθων τʼ ἐπὶ κέντρῳ  
###4.1.301  
αἰπυτάτῳ βεβάωσι, Κυθήρης ἐν Κρόνου οἴκῳ  
###4.1.302  
φαινομένης, αὐτοῦ τε Κρόνου ζώῳ ἐν ἐκείνης  
###4.1.303  
δερκομένου αέθοντα μεσουρανέοντα καὶ Ἄρην,  
###4.1.304  
τῇσιν Μοῖρ’ ὀλοὴ τέκνων στάχυν οὔποτ’ ἔνειμεν.  
###4.1.305  
Τόσσʼ εἰπὼν ἀτέκνων τε καὶ ἀσπέρμων περὶ φωτῶν,  
###4.1.306  
ἄλλα δὲ μαντιπόλοισιν ἐπιφράσσασθαι ἐάσας,  
###4.1.307  
αὐτίκʼ ἀδελφειῶν λέξω πῶς ἄν κε φράσαιο  
###4.1.308  
πληθύν, ὁπόσοι τε μιῆς ἀπὸ γαστρὸς ἔασιν  
###4.1.309  
ἔκ τʼ οἴων πατέρων, ὅσσους τʼ ἐπιμὶξ ἐτέκοντο  
###4.1.310  
μητέρες ἀλλοίοισι παρ’ ἀνδράσιν εὐνηθεῖσαι.  
###4.1.311  
ἐν θυμῷ δὴ πρῶτα χρεὼ φράζεσθαι ἀριθμόν,  
###4.1.312  
ὅσσοι ἐφʼ ὡρονόμου ζώῳ τριτάτῳ καθορῶνται,.  
###4.1.313  
ἠὲ μεσουρανέοντι πόσοι βεβάασιν ὕπερθεν  
###4.1.314  
ἀστέρες, ἢ σφετέραις ἐπιμάρτυροί εἰσι βολῇσιν.  
###4.1.315  
ὁππότε δʼ ἐξ ὥρης τριτάτου τʼ ἀπὸ δεικήλοιο  
###4.1.316  
ὁπότʼ ἐκ κέντροιο τόδε σκέψασθαι ἄρειον,  
###4.1.317  
οὐκ ἔλαθεν σοφὸν ἅνδρα καὶ ἴδμονα μαντοσυνάων.  
###4.1.318  
ὣς δʼ αὕτως σκέψαιο καὶ ὅσσοις ἀστράσι Μήνη  
###4.1.319  
συμφέρετʼ, ὅσσοισι μέχρις φάσιος συνέμιξεν·  
###4.1.320  
τόσσους γὰρ γνωτοὺς Μοῖρα θνητοῖσιν ὀπάζει.  
###4.1.321  
εἰ δʼ ἄρα μή τινι Μήνη ὁμοῦ θέοι ἠὲ συνάπτοι,  
###4.1.322  
τόσσοι ἀπʼ ἀλλοίων μικτοὶ τελέθουσι τοκήων.  
###4.1.323  
ἐν δὲ δισώμοις ὅσσοι ὁμοῦ Μήν ῃ φορέονται,  
###4.1.324  
ἢ συναφὴν δείκνυντʼ, ἤ μαρτυρίῃσιν ὁρῶσιν,  
###4.1.325  
δισσοὺς οἵγε κασιγνήτους θνητοῖσι νέμουσιν.  
###4.1.326  
εἰ δʼ ἐθέλοις δεδαῆσθαι, ἀπαὶ πατέρων μὲν ὁπόσμητρῴης  
###4.1.327  
δʼ ἀπὸ γαστρὸς ὅσοι γεγάασιν ὅμαιμοι,  
###4.1.328  
ὃς μὲν γὰρ φαίνει πατρὸς γόνον, ἡ δʼ ἄρα μητρός.  
###4.1.329  
εἰ δʼ ἄρʼ ἄχρις φάσιος μὴ δή τινι φωτὶ συνάπτοι  
###4.1.330  
παμφεγγὴς Μήνη, ζώῳ δέ τʼ ὄπισθεν ἰόντι  
###4.1.331  
ἢ Κρόνος ἢ Πυρόεις ἐπιμάρτυροι ἰνδάλλωνται,  
###4.1.332  
ἢ παύρους θῆκαν γνωτούς, ἢ καὶ σπαναδέλφους.  
###4.1.333  
ταῦτα δὲ ῥέζουσιν καὶ ὅτʼ ἂν μεσάτου κατὰ κέντρου  
###4.1.334  
ξυνὰ θέωσʼ ἢ ὄπισθεν ἐπαντέλλοντες ὁρῶνται,  
###4.1.335  
κἤν ἐκτὸς κέντροιο, κασιγνήτους ὀλέκουσιν.  
###4.1.336  
καὶ δὲ καὶ ὡρονομῶν Φαίνων, ὁπόσοι προγέγοντο  
###4.1.337  
φωτὸς ἀδελφειοί, πάντας ζωῆς ἀπάμερσεν.  
###4.1.338  
Πολλὰ μὲν οὖν τις τοῖσιν ἐοικότα σήματʼ ἀνεύροι  
###4.1.339  
εἵνεκ ἀδελφειῶν· τέχνας δʼ ἐγὼ αὐτίκα λέξω  
###4.1.340  
ἔργα θ’ ὁποῖα νέμουσιν ὀιζυροῖσι βροτοῖσιν.  
###4.1.341  
Φαίνων ὡρονομῶν, Ἑρμοῦ δύνοντος ἔναντα  
###4.1.342  
καὶ Μήνης μεσάτοιο φαεινούσης κατὰ κέντρου,  
###4.1.343  
δεικήλων ξεστῶν καὶ ἐπʼ ἀνθηραῖς λιθάκεσσιν  
###4.1.344  
σφρηγίδων γλυφέας τεύχει, τοὺς δʼ αὖτʼ ἐπὶ χαλκῷ  
###4.1.345  
ἢ χρυσῷ δαιδάλματʼ ἢ ἀργύρῳ ἐκτελέοντας  
###4.1.346  
εἰκέλια ζώοισιν ὑπὸ γλαφυρῇσι τορείαις,  
###4.1.347  
ο καὶ ἐπὶ σφετέρῃσι τέχναις μέγα κῦδος ἄροντο.  
###4.1.348  
εὖτ’ ἂν δʼ ὡρονομῇ Φαίνων, ζώων δʼ ἀνὰ μέσσον  
###4.1.349  
Ἑρμείης ἐφέπῃ, τῷ δὲ Ζεὺς μάρτυρος εἴη,  
###4.1.350  
ῥητῆρας μύθων ἀγαθούς σοφίῃ τε μάλʼ αἰεὶ  
###4.1.351  
εὐπρεπέας τελέουσι καὶ ἡγητῆρας ἀρίστους  
###4.1.352  
παιδείης· τῶν δʼ αὖτε καὶ ἀλλοδαπῆς ἄπο πολλοὶ  
###4.1.353  
εἰσαΐουσι νέοι, ποτὲ δʼ αὐτῶν παῖδες ἀνάκτων,  
###4.1.354  
ὧν ἄπο χρήματα πολλὰ κλέος τʼ ἄσβεστον ἕλοντο.  
###4.1.355  
ἐν δʼ ὥρῃ Στίλβων βεβαώς, δύνοντι δὲ Μήνη  
###4.1.356  
ἀφνειοὺς γλυκερῷ τε μέγα βρίθοντας ἐν ὄλβῳ·  
###4.1.357  
δυομένοισι δὲ φωσὶ χρεῶν νωμήτορας ἄνδρας,  
###4.1.358  
οὕς δὲ καὶ ἀλλοτρίων κτεάνων ἰθύντορας ἔρξαν·  
###4.1.359  
καὶ δὲ καὶ ἐν τροπικοῖς μὲν ἑῆς πάτρης διέποντας  
###4.1.360  
χρήματʼ ἰδὲ ξυνὸν πλοῦτον· στερεοῖσι δʼ ἐπόντες  
###4.1.361  
ἑζομένους, ὅθι τʼ αἰὲν ἀμείβεται ἀργύρου αἴγλη.  
###4.1.362  
εἰδώλοις δʼ ἐν ὑγροῖσι Κρόνον καὶ φοίνιον Ἀρην  
###4.1.363  
ξυνὴν ἐξανύοντας ὁδὸν Τιτὰν ὅτε λεύσσῃ,  
###4.1.364  
πλωτῆρας νηῶν τε κυβερνητῆρας ἀρίστους  
###4.1.365  
τεύχει, Ζῆνα δʼ ὁρῶν, καί τʼ ἀπταίστους ἐνὶ πάτρῃ.  
###4.1.366  
χρυσοφαὴς δʼ Ἑρμῆς καὶ παμφαίνουσʼ Ἀφροδίτη  
###4.1.367  
ὁππότʼ ἂν ἀλλήλων οἴκοις φαίνωνται ἐπόντες  
###4.1.368  
ἢ καὶ ἐναλλάγδην ὁρίων μοίρῃσι βεβῶτες,  
###4.1.369  
μολπῇσιν γλυκερῇσι μεμηλότας ἄνδρας ἔτευξαν,  
###4.1.370  
ἢ λιγυρῆς κιθάρης ἐπιίστορας ἠδὲ καὶ αὐλῶν.  
###4.1.371  
ταῦτα δʼ ἄρʼ ἐκτελέουσι, καὶ ἤν ξυνὴν ἀνύωσιν  
###4.1.372  
οἶμον, τοῦ μὲν ἐπόντος ὅροις, τῆς δʼ αὖτε κατʼ οἶκον.  
###4.1.373  
μεσσοτάτῳ δʼ εὖτ’ ἂν κέντρῳ Θοῦρός τε καὶ Ἑρμῆς  
###4.1.374  
ἕσπωνται κατόπισθε, παλαίστρης ἔργʼ ἐφέποντας  
###4.1.375  
ἢ σθεναροὺς ῥοπάλοις τε γεγηθότας ἐξετέλεσσαν.  
###4.1.376  
εὖτʼ ἄν δʼ ὡρονομῇ Κυθ έρη, Φαέθων δέ τε δύνῃ,  
###4.1.377  
ὑψιφαὴς δὲ Κρόνος κέντρῳ φαίνηθʼ ὑπογείῳ,  
###4.1.378  
θεσπιστὰς θεόληπτα μεμηνότας αἰὲν ἔθηκαν.  
###4.1.379  
ταὐτὰ δʼ ἄρʼ ἐκτελέουσιν ὁμοῦ Κύπρις τε καὶ Ἄρης  
###4.1.380  
κέντρῳ ὕπερθʼ ὥρης ἢ καὶ δύνοντι βεβῶτες.  
###4.1.381  
ἐς λίβα δερκόμενος Πυρόεις, ἰαίνων δʼ ὑπόγειος.  
###4.1.382  
ἢν περ μὴ Φαέθοντος ὑπʼ ἀκτίνεσσιν ὁρῶνται,  
###4.1.383  
δηναιὸν μόχθοισιν ὑπʼ ἀλγεινοῖς μογέοντας  
###4.1.384  
τεύχουσʼ, ἀχθοφόρων ζώων βίοτον τελέοντας.  
###4.1.385  
ἐν δέ τʼ ἰσημεριναῖς χηλαῖς Στίλβων ἰδὲ Κριῷ  
###4.1.386  
αἰπυτάτῳ κέντρῳ βεβαὼς ὀλοῷ σὺν Ἄρηι  
###4.1.387  
ἐν χοάνοις χρυσόν τε καὶ ἄργυρον αἰγλήεντα  
###4.1.388  
τήκοντας ῥέζει καὶ ἀμοιβαίοιο χαράκτας  
###4.1.389  
σήματος· εἰ δέ κε τοῖσι καὶ Ἐέλιος συνέπηται,  
###4.1.390  
ἀσσοτέρας μαλεροῖο πυρὸς τέχνας μογέουσιν,  
###4.1.391  
χαλκὸν μαλθάσσοντες ἰδʼ ἠερόεντα μόλυβδον,  
###4.1.392  
ἄκμοσί τʼ ἐξέλκοντες ἔτι ζείοντα σίδηρον.  
###4.1.393  
εἰ δʼ ἄρα καὶ Φαίνων τοῖσιν συμμάρτυρος εἴη,  
###4.1.394  
ἔνδον ἐφεζομένους παίδων ἡγήτορας ἔρδει.  
###4.1.395  
αὐτὸν δʼ εἴ κε Κρόνον Ζεὺς ἔμπαλιν ἀθρήσειεν,  
###4.1.396  
ἤν καὶ ἄμʼ Ἑρμείῃ τε καὶ ἄλλοις Κύπρις ὁρῆται,  
###4.1.397  
ἐξ ἔργων τοίων πλοῦτον καὶ κτῆσιν ἄροντο.  
###4.1.398  
εἰ δʼ ἄρʼ ὑπὲρ κέντρου Μήνη Στίλβοντι συνάπτοι,  
###4.1.399  
ἤν περ ἅμʼ Ἑρμείῃ καὶ καλλίκομος Κυθέρεια  
###4.1.400  
φαίνηται, καὶ Ζηνὸς ὑπʼ ἀκτίνεσσιν ὁρῷτο,  
###4.1.401  
ὄργανα δαιδάλλοντας ἰδʼ αἰόλα μηχανόωντας  
###4.1.402  
ἄλλα τε θαυματόεντʼ ἔργʼ οὐκ ἐπιεικτὰ βροτοῖσιν  
###4.1.403  
τεύχοντας ῥέζει, καί σφιν κλέος ἐσθλὸν ὀπηδεῖ  
###4.1.404  
πρήξιος ἐκ τοίης φιλίη τʼ ἀγανῶν βασιλήων.  
###4.1.405  
τοίην δʼ ἢν συναφὴν Μήνης Φαίνων τε καὶ Ἄρης  
###4.1.406  
δέρκωντʼ, ἐσθλοδόται δέ τʼ ἀπόστροφοι ἰνδάλλωνται,  
###4.1.407  
ποιμένας ἀγρονόμους τε βοῶν ἀγέλας ἐλάοντας,  
###4.1.408  
ἵππων τʼ ὠκυπόδων σημάντορας, ἠὲ συφορβούς,  
###4.1.409  
οὓς δʼ ἄρα πενθαλέων τύμβων θῆκαν πυλαωρούς.  
###4.1.410  
ὁππότε δʼ αὖ κέντρῳ μεσάτῳ Θοῦρος μὲν ἐπείη,  
###4.1.411  
Φαίνων δʼ ἕσπηται, τῆμος μάλα μοχθίζοοντες  
###4.1.412  
ἀνέρες ἐξεγένοντο, πικρὴν ὀτλεῦντες ὀιζύν.  
###4.1.413  
ὁπποίην δὲ δύην βιότου κείνων λάχʼ ἕκαστος,  
###4.1.414  
ζώ διά τοι κρίνει, τοῖς ἀστέρες ἐμβεβάασιν·  
###4.1.415  
ἐν μὲν τετρ απόδεσσʼ ἐχυρῶν δωμήτορας οἴκων  
###4.1.416  
λαοτόμους τʼ ἔρδουσιν ὑπὲρ νώτων φορέοντας  
###4.1.417  
ἄχθεα καὶ λᾶας βριαρούς, ποτὲ δʼ ἐκτελέουσιν  
###4.1.418  
ἔργων τεκτοσύνης στάθμης τʼ ἐπιίστορας ἄνδρας·  
###4.1.419  
ἐν δʼ ἄρα χερσαίοισι λιθοξόοι ἐξεγένοντο  
###4.1.420  
ἠδέ τʼ ἀγάλματα καλὰ τέχναις τεύχοντες ἑῇσιν  
###4.1.421  
δαίδαλά τʼ ἐκτελέοντες ἀπὸ πριστοῦ ἐλέφαντος·  
###4.1.422  
ζώοις δʼ ἐν πανύγροισι λοετροχόοι, ὀχετηγοί,  
###4.1.423  
εἰνοδίην κόπρον τε καὶ ὄνθον δηθὰ φέροντες,  
###4.1.424  
κοσμῆται κήπων ἄντλοις ὕδωρ φορέοντες·  
###4.1.425  
εἰ δὲ μεσουρανίῳ κέντρῳ Ζεὺς μάρτυρος εἴη  
###4.1.426  
τετραπόδων ζώων κείνων ὀδὸν ἐξανυόντων,  
###4.1.427  
ἠὲ Κύπρις, ἑτέροις ἔργα πρήσσουσιν ὕπερθεν  
###4.1.428  
αὐτοὶ ἐφεστηῶτες ἐυκτέανοι τελέθουσιν.  
###4.1.429  
ταῦτα δʼ ἄρʼ ἀμφιέπουσι καὶ ἢν κλίνωσʼ ἀπὸ κέντρων  
###4.1.430  
ἀστέρες, ἀλλ’ ἐν ὅροις Μήνη Φαίνοντι συνάπτοι.  
###4.1.431  
Τιτὰν δʼ οὖ Πυρόεις τε δεδορκότες Ἀφρογένειαν  
###4.1.432  
ἱστουργοὺς τεύχουσιν ἐυννήτοισι μίτοισιν  
###4.1.433  
φάρεά θʼ ὑφανόωντας, ἢ οὖ ῥυπόεντα πλυνοῖσιν  
###4.1.434  
εἵματα καλλύνοντας, ἢ ἰσχαλέαις βελόνῃσιν  
###4.1.435  
ῥωγαλέους πέπλους ἀσκηθέας ἐκτελέοντας.  
###4.1.436  
ἢν δὲ Κρόν ον Στίλβων ἐσίδῃ σὺθ Ζηνὶ βεβῶτα,  
###4.1.437  
ἀθανάτων ζακόρους σηκῶν θʼ ἀγίων ἱερῆας  
###4.1.438  
τεύχει, μαντοσύνας ζαθέης φαίνοντας ἀπʼ ὀμφῆς.  
###4.1.439  
σὺν δʼ Ἄρηι Κύπρις καὶ ἅμʼ Ἡελίῳ παρεοῦσα  
###4.1.440  
αἰθροβάτας τεύχει, σχοίνοις τρίβον ἐξανύοντας.  
###4.1.441  
ἤν δὲ καὶ Ἑρμείης τοῖσιν συμμάρτυρος εἴη,  
###4.1.442  
ἄχθεα θαυματὰ χερσὶ καὶ ὤμοισιν φορέοντας  
###4.1.443  
ἱπταμένους γυίοις ἐναλίγκιον ὀρνίθεσσιν,  
###4.1.444  
πιλναμένους τε νέφεσσιν ἐπʼ ἠνεμόεντι πετεύρῳ.  
###4.1.446  
ἐν δʼ ἄρα δεικήλῳ βροτοειδέι σύν Πυρόεντι  
###4.1.447  
Ἑρμείης βεβαὼς παίδων πρηκτῆρας ἔθηκεν  
###4.1.445  
αἰὲν ἀλωομένους ξείνης ἐπὶ πείρασι; γαίης,  
###4.1.448  
πόντον τʼ ἐξανύοντας ἐπʼ ἐμπορίαις θαμινῇσιν,  
###4.1.449  
ἢ παίδων φύλακας φρουρούς θʼ ἥβης ἐρατεινῆς.  
###4.1.450  
ἢν δʼ αὐτοὺς Κρόνος αἰνὸς ἐπὶ ζώου πτερόεντος  
###4.1.451  
δέρκητʼ, ἠὲ καὶ αὐτοὶ ἐνὶ πτερόεντι πέλωνται,  
###4.1.452  
ἰχθυβόλους τεύχουσʼ ἀλίων δεδαηκότας ἔργων,  
###4.1.453  
ὀρνίθων τε θοῶν θηρήτορας ἠὲ τιθηνούς,  
###4.1.454  
οὓς δὲ καὶ ὠμοβόρων θηρήτορας ἠὲ τιθηνούς,  
###4.1.455  
δαμναμένους τιθασοῖσιν ὑπʼ ἤθεσι πρηΰνοντας.  
###4.1.456  
εἰ δὲ μέσον κέντρον Πυρόεις Φαίνων τʼ ἐφέποιε,  
###4.1.457  
μοίραις δʼ, ἅς κε θέωσʼ αὐτοί, ἑτέροιο τύχοιεν,  
###4.1.458  
μηδέ τις εὐεργῶν κείνων χῶρον καθορῴη,  
###4.1.459  
τέχνῃσιν μυσαραῖς λυγρὸν βίον ἐξανύουσιν·  
###4.1.460  
ἤτοι γὰρ νέκυας βλαβερῇ πνείοντας ὑπʼ ὀδμῇ  
###4.1.461  
γαστέρας ἀμπτύξαντες ἰδʼ ἔγκατα πάντʼ ἀφύσαντες  
###4.1.462  
χρίουσιν κέδρου κυαναυγέος ἔνδοθι πίσσῃ,  
###4.1.463  
ἢ τοίγʼ εὐχανδεῖ χαλκῷ κοίλοις τε λέβησιν  
###4.1.464  
πυθομένοις μέλδουσιν ἅμ ἰχθύσιν οὐλοὸν ἅλμην.  
###4.1.465  
ἦμος δʼ Ἑρμείαο δόμοις καλὴ Κυθέρεια  
###4.1.466  
σύν τʼ αὐτῷ Στίλβοντι φαείνητʼ, ἠέ θʼ ὅροισιν  
###4.1.467  
ἀλλήλων βεβαῶτες ἐναλλάγδην φορέοιντο,  
###4.1.468  
θείῃσιν σοφίῃσι κεκασμένοι ἐξεγένοντο  
###4.1.469  
ἀνέρες· ἢ γὰρ μέτραμακρῆς χθονὸς ἐξεδάησαν  
###4.1.470  
ᾗσιν ἐπιφροσύνῃσιν, ἢ ἀρθέντες πραπίδεσσιν  
###4.1.471  
ἀθανάτων ἔργων φύσιος πέρι μητιόωσιν.  
###4.1.472  
εἰ δʼ ἄρα καὶ Φαίνων τούσδʼ ἀκτίνεσσιν ὁρῴη,  
###4.1.473  
μάντιες ἀστρονόμοι τʼ οἰωνοπόλοι τʼ ἐγένοντο  
###4.1.474  
ἐκ σπλάγχνων τε βροτοῖς θυέων τʼ ἄπο θεσπίζοντες,  
###4.1.475  
ἢ μάγοι ἀρρήτοισι θεοὺς καλέοντες ἀοιδαῖς.  
###4.1.476  
εἰ δʼ Ἑρμῆς μὲν ὅροις Ζηνὸς πέλοι, ἔμπαλι δʼ Ἑρμοῦ  
###4.1.477  
κεῖνος, ἰδ’ ἀλλήλους φιλίαις ἀκτῖσιν ὁρῷεν,  
###4.1.478  
παίδων ἡγητῆρας ἀγακληεῖς τʼ ἐτέλεσσαν  
###4.1.479  
ῥητῆρας μύθων σοφίῃσί τε πάμπαν ἀρίστους.  
###4.1.480  
ὣς δὲ καί, ἢν ὥρης μὲν ἔχῃ κέντρον σοφὸς Ἑρμῆς,  
###4.1.481  
αὐτὰρ ἐπαντέλλῃ Παφίη, τοίους ἀνέφηναν,  
###4.1.482  
πρὸς δʼ ἔτι καὶ πάσης τέχνης ἄρχοντας ἐν ἔργοις,  
###4.1.483  
ὄργανα θέσκελʼ ἑαῖς πολυμηχανίῃσι τελοῦντας.  
###4.1.484  
Zηνὸς δʼ ἐν καθύγρῳ ζώῳ βροτῷ ὡρονομοῦντος  
###4.1.485  
ἤν Φαίνων ἐφέπηται, ἁλίπλαγκτόν περ ἔθηκαν  
###4.1.486  
ἐμπορίῃ νηός θʼ ἡγήτορα ποντοπόροιο.  
###4.1.487  
εἰ δʼ Ἑρμῆν λεύσειε Κρόνος σφετέροις ἐν ὅροισιν  
###4.1.488  
αὐτὸς ἐὼν ἢ ζῶον ἔχων ἑόν, ἐξετέλεσσαν  
###4.1.489  
γειοπόνους, ξείνοισι γεγηθότας οὐκ ἰδίοισιν  
###4.1.490  
μούνοισιν, μισθοῦ δὲ καὶ ἄλλων κλῆρον ἔχοντας.  
###4.1.491  
ξυνὴν δʼ ἐξανύοντες ὁδὸν Φαίνων Κυθέρη τε  
###4.1.492  
καὶ Θοῦρος θείῃσιν ἐπιπνοιῇσι μογεῦντας  
###4.1.493  
θῆκαν καὶ μανίῃ μακάρων ἄπο φοιβάζοντας.  
###4.1.494  
ἀλλήλωνδʼ ἐπιβάντες ὅροις Φαίνων Πυρόειςτε  
###4.1.495  
δείκηλον κατὰ ταὐτὸν ἢ ἀντιπέρην βεβαῶτες  
###4.1.496  
θήκας τεκταίνοντας ἀποφθιμένοισι βροτοῖσιν  
###4.1.497  
ἠὲ πυραῖς μαλερῇσι νεκροὺς αἴθοντας ἔτευξαν,  
###4.1.498  
ἢ θρηνοῦντας ἀεὶ κεραοῖς ἐπιτύμβιον αὐλοῖς.  
###4.1.499  
εἰ δʼ Ἑρμῆς τούτοις ἐπιμάρτυρος ἠὲ κατʼ αὐτὸ  
###4.1.500  
ζῶον ἔοι, κλῶπας, ληίστορας, ἀνδροφονῆας,  
###4.1.501  
ἢ ναύταις ὀλοαῖς ὑπʼ ἰωκαῖς κῆρας ἄγοντας  
###4.1.502  
ῥέζει, ἀτὰρ θανάτοιο τέλος τετληότας αἰνόν,  
###4.1.503  
πρίν τε θανεῖν κρυερῇσι δαἴζομένους ὀδύνῃσιν.  
###4.1.504  
ὁππότε δʼ αὖτʼ οἴκους μοιρῶν θʼ ὅριʼ ἀλλάξωσιν  
###4.1.505  
ἀλλήλων Κύπρις τε καὶ εὐφεγγὴς θοὸς Ἑρμῆς,  
###4.1.506  
αὐλῶν ἢ κιθάρης ἢ ἀοιδῆς εὐρύθμοιο  
###4.1.507  
ἠὲ καὶ ὀρχηθμοῦ βητάρμονας ἴδριας ὄντας  
###4.1.508  
θήκαντ, ἢ χλεύῃσι λάλοις μάχλοις τʼ ἐπέεσσιν  
###4.1.509  
τέρποντας, τραγικῆς τε βαρυβρόμου ἵστορας οἴμης,  
###4.1.510  
αἰὲν ἐπʼ εὐρυχόροισιν ἀλωομένους θυμέλῃσιν.  
###4.1.511  
εἰ δέθʼ ὅροις Ἑρμοῦ Τιτάν, αὐτός θʼ ἅμʼ ἐκείνῳ  
###4.1.512  
Ἑρμείης φαίνηται, ἀεθλητῆρας ἔτευξεν.  
###4.1.513  
κἢν μὲν δὴ τούτοισι συνῇ καλὴ Κυθέρεια,  
###4.1.514  
κυδάλιμοι νίκῃσι πολυστεφέες τʼ ἐγένοντο·  
###4.1.515  
εἰ δὲ Κρόνος κατέναντʼ ἐπιμάρτυρος ἢ τετράγωνος  
###4.1.516  
ἠὲ συνὼν φαίνηται, ἐπὶ χθόνα πᾶσαν ἀλῶνται  
###4.1.517  
ἀστεφέες ψαφαροῖς τε μάτην σταδίοισι μογεῦντες.  
###4.1.518  
ὡρονόμον δʼ ἀκτῖσιν ἑαῖς λεύσσουσα Κυθήρη  
###4.1.519  
ἐκ πυρὸς ἢ πολιοῖο τέχνας ὤπασσε σιδήρου.  
###4.1.520  
ἢν δʼ Ἑρμῇ χῶρον καθʼ ἑὸν βεβαῶτι συνάπτῃ  
###4.1.521  
ἢ σύμφωνος ὁρῆται ὑπὸ Στίλβοντι Σελήνη,  
###4.1.522  
αἰόλα δαιδάλλοντας ἑαῖς χείρεσσιν ἔφηναν  
###4.1.523  
ἐκ πριστοῦ ἐλέφαντος ἢ ἐκ Λύγδοιο φαεινῆς  
###4.1.524  
εὐτήκτου τʼ ἀπὸ κηροῦ ἐυξεσταῖς σανίδεσσιν  
###4.1.525  
μορφὰς μιμηλῇσι χαρασσομένους γραφίδεσσιν.  
###4.1.526  
μέσσῳ δʼ ἐν κέντρῳ Θοῦρος σφετέροιο κατʼ οἴκου  
###4.1.527  
Ἑρμῇ ὁμοτροχάων τέχνας ὤπασσε βαναύσους.  
###4.1.528  
εὖτε Σεληναίη δὲ μεσουρανίου ἀπὸ κέντρου  
###4.1.529  
κλίνῃ, ἀτὰρ Φαίνων τε καὶ Ἄρης κέντρῳ ἐπῶσιν,  
###4.1.530  
τῆμος ὅσοι φῦσαν, νεκυοστόλοι ἐξεγένοντο,  
###4.1.531  
ἡ φρουροὶ νεκύων τύμβοις ἔνι ναιετάοντες.  
###4.1.532  
εἰ δὲ γυναικὸς ἔῃ γενέθλη, τοῖσιν δὲ συνείη  
###4.1.533  
Ἀφρογενής, τεγέεσσιν ἐφήμεναι αἴσχεα δρῶσιν.  
###4.1.534  
ὁππότε δʼ ὡρονομῇ Στίλ βων ζῶον κατὰ θῆλυ,  
###4.1.535  
δεικήλῳ δʼ ἐνὶ θηλυτέρῳ καὶ Μήνη ἐπείη,  
###4.1.536  
ὡρονόμῳ δὲ Κρόνος τε καὶ Ἄρης ὁππότε. κέντρῳ  
###4.1.537  
αἰπυτάτῳ ἐφέπωνται, ὀιζυροὶ γεγάασιν  
###4.1.538  
φῶτες· Δινδυμίῃ γὰρ ἀγείροντες κατὰ δήμους  
###4.1.539  
καὶ πόλιας πλάζονται ὁμοῦ ῥόπτροις τε καὶ αὐλοῖς,  
###4.1.540  
χερσὶν ἑαῖς κόψαντες ἄφνω τεκνοσπόρον αἰδῶ.  
###4.1.541  
Ἀλλὰ γὰρ οὔτις θνητὸς ἐὼν πάσας κε δύναιτο  
###4.1.542  
πρήξιας ἢ τέχνας εἰπεῖν, ὅσσας μερόπεσσιν  
###4.1.543  
ἀστέρες ἐν σφετέροισιν ἐμοιρήσαντο δρόμοισιν.  
###4.1.544  
ἐξείης δʼ ἄρʼ ἔπειτα σίνη περὶ σώματα θνητοῖς  
###4.1.545  
ὁππόσʼ ἐπεκλώσαντο καὶ ὁπποίας κατʼ ἀταρπούς,  
###4.1.546  
ἐξερέω μάλα παῦρʼ, ἐπεὶ οὔτινα φῶτʼ ἐνὶ τόσσοις  
###4.1.547  
ἀσκηθῆ καὶ ἄνουσον ἄχρις θανάτοιό κʼ ἐφεύροις.  
###4.1.548  
εὖτʼ ἂν δὴ ζώῳ Πυρόεις ἐπιόντι βεβηκὼς  
###4.1.549  
ἀμφοτέροις σελάεσσιν ὁμοῦ βεβαῶσιν ἕπηται,  
###4.1.550  
ὀφθαλμῶν σέλας ἀμφοτέρων ἢμερσε βροτοῖσιν·  
###4.1.551  
ἤν δὲ Σεληναίῃ μούνῃ τῆμος σέλας ἁγνὸν  
###4.1.552  
ληγούσῃ, ἑτέροιο φάος κανθοῖο σινώσει·  
###4.1.553  
τοῦτο δὲ καὶ δυνούσῃ ἐπερχόμενος πάθος ἔρδει.  
###4.1.554  
ἢν δύνοντα δʼ Ἄρην κατίδῃ Κρόνος ἠὲ καὶ Ἑρμὴς,  
###4.1.555  
ἢ μανίην ἢ νοῦσον ὀρίνουσιν βροτῷ ἱρήν.  
###4.1.556  
ὣς δὲ καί, ἢν Φαέθων δύνῃ, ὥρην δʼ ἐφέπωσιν  
###4.1.557  
Ἑρμῆς καὶ Πυρόεις, μανίην πραπίδων τελέουσιν.  
###4.1.558  
ναὶ μὴν καὶ Τιτνῆνος ἀνερχομένου ἅμα Μήν ῃ  
###4.1.559  
ἐκ περάτης δύνοντες ὁμοῦ Φαίων τε καὶ Ἄρης  
###4.1.560  
λυσσήρεις πινυτοῦ τε νόου παραπλῆγας ἔτευξαν.  
###4.1.561  
εἴκελα κἤν Πυρόεντος ὁμοῦ Μήνῃ ὑπὲρ ὥρης  
###4.1.562  
τελλομένου ἕτερον Φαέθων δύνῃ κατὰ κέντρον.  
###4.1.563  
Ἑρμῆς δʼ ὡρονομῶν σύν τε Κρόνῳ ἀντιπέρηθεν  
###4.1.564  
δύνοντος Ζηνὸς πραπίδων νόον ἠμάλδυνεν,  
###4.1.565  
ἂφρονά τʼ ἐξετέλεσσʼ ἀποφώλια μητιόωντα.  
###4.1.566  
Μήνης δʼ ἐν φθινύθοντι φάει πρόδυσιν κατὰ πάντα  
###4.1.567  
Ἠελίου μέτα παμφεγγοῦς, ἑτέρων δʼ ἐπιόντων  
###4.1.568  
δυομένῳ κέντρῳ, μάλα δὴ φράζεσθαι ἄνωγα·  
###4.1.569  
οἱ μὲν γάρ τʼ ὀλοοὶ κῆρας καὶ δείματʼ ἄγουσιν  
###4.1.570  
εἰδώλων τε βροτοῖς ἰνδάλματα δαίμοσιν ἶσα,  
###4.1.571  
καὶ ζαθέαις ὀμφῇσι κλειζομένους ἀνέφηναν.  
###4.1.572  
ὣς δὲ καί, ἢν Φαέθων Ἄρην δύνοντα διώκῃ  
###4.1.573  
ἐξόπιθʼ ἑσπόμενος, λύσσαν μανίας τʼ ἐπιβάλλει.  
###4.1.574  
ὁππότε δʼ ὡρονομῇ μὲν Ἄρης, δύνῃ δὲ Σελήνη  
###4.1.575  
ἀμφί τε κυρτωθεῖσα φανῇ Φαίνο ντος ὅροισιν,  
###4.1.576  
τῆμος ἄρʼ αἴσχιστοι φύντες θνητοὶ περὶ μορφὴν  
###4.1.577  
ὀξέα δινωτοὺς στέρνοις φορέουσιν ἔπʼ ὤμους.  
###4.1.578  
σὺν δὲ Κρόν ῳ βαίνουσαν ἐπὴν Κυθέρειαν ἀθρήσῃ  
###4.1.579  
Ἄρης ἢ τετράγωνος ἢ ἀντιπέρηθε βεβηκώς,  
###4.1.580  
μήδεʼ ἀποτμήγοντες ἐφημέρου εἵνεκα φορβῆς  
###4.1.581  
ἀλλοτρίῃσι θύρῃσιν ἐφεστηῶτες ἀλῆται  
###4.1.582  
γείνονται, πενίην αἰεὶ συνοπηδὸν ἔχοντες.  
###4.1.583  
σὺν Πα φί ῃ δὲ Σεληναίην λεύσσων κλυτὸς Ἄρης  
###4.1.584  
ἂνδρας μὲν μάχλους καὶ ὀπιπευτῆρας ἔτευξεν,  
###4.1.585  
θηλυτέρας δὲ λέχος μισθοῦ δήμοις παρεχούσας.  
###4.1.586  
ὁππότε δʼ ἀλλήλων ὁρίοις Κύπρις τε καὶ Ἄρης  
###4.1.587  
φαίνωνται ξυνὸν ζώων δρόμον ἐξανύοντες,  
###4.1.588  
ζωροπότας, κώμοισι γεγηθότας, ἔν τε μέθῃσιν  
###4.1.589  
ὃν βίοτον τελέοντας, ἐπʼ ἀλλοτρίαις δὲ γυναιξὶν  
###4.1.590  
κρυπταδίαις τʼ εὐνῇσι μεμηνότας ἄνδρας ἔτευξαν.  
###4.1.591  
εἰ δὲ Κρόνος τοῖσιν μάρτυς πέλοι, αἴσχεσιν αἰνοῖς  
###4.1.592  
ἀμφέβαλεν· τοῖσιν γὰρ ἀεὶ κύπρις στομάτεσσιν  
###4.1.593  
εὖτ’ ἂν δʼ Ἠελίῳ συνίῃ κερόεσσα Σελήνη  
###4.1.594  
ἀμφοτέρων μέσσοιο φαεινομένου Πυρόεντος,  
###4.1.595  
τοῖσι δʼ ὁμοῦ βεβαῶσι Κρόνος τετράγωνος ὁρῆται,  
###4.1.596  
τῆμος ἐνὶ στέρνοισι χολὴ ζείουσα μέλαινα  
###4.1.597  
ἀνθρώποις παρέπλαγξε νόον, λύσσαν τʼ ἐπορίνει.  
###4.1.600  
δύνοντες Τιτὰν δὲ καὶ ὦκα θέουσα Σελήνη  
###4.1.598  
ἢ ξηρῶν νούσων θανάτου τέλος ἠὲ καθύγρων,  
###4.1.599  
λυσσήρεις δὲ τελοῦσι, φρενοβλαβίην τʼ ἐπάγουσιν.  
###4.1.601  
ἢν δʼ ἐπὶ συνδέσμου Μήνη θέῃ Ἄρεος ἄντα  
###4.1.602  
ἢ τετραγώνου ἐόντος, ἀνιηρῷ τότε φῶτες  
###4.1.603  
οἴστρῳ ἐπ’ εἰδώλοις κενεοῖς νόον ἐπτοίηθεν.  
###4.1.604  
εἰ δὲ Σεληναίης Πυρόεις καθυπέρτερος εἴη,  
###4.1.605  
ἢ ὅγε δὺς ὑπʼ ἐκείνῃ ἔῃ, συνοχῇσιν ἔδησεν.  
###4.1.606  
εὖτε δὲ καὶ Φαίνων Μήνῃ ἐπιμάρτυρος εἴη,  
###4.1.607  
ὑστάτιον θανάτοιο βίῃ τέλος ἐξανύουσιν.  
###4.1.608  
ἔξοχα δʼ αὖτε σινοῦσι βροτοὺς πληγῇσι σιδήρου  
###4.1.609  
νούσοις ἱερῇσιν Ἄρει Μήνη συνιοῦσα  
###4.1.610  
τέτρασιν ἐν κέντροισι καὶ ἀντιόωσʼ ἐπὶ κέντροις.  
###4.1.611  
εἰ δέ τε καὶ Φαίνων ὀλοὴν ἀκτῖνα βάλῃσιν,  
###4.1.612  
ἄχθεσιν ἢ λάεσσι δόμων τʼ ὀροφῇσιν ἔθλιψεν.  
###4.1.613  
εἰ δέ τʼ ἀπʼ ἀκτίνων Ἄρεος φεύγουσα Σελήνη  
###4.1.614  
Βαίνοντι κρυόεντι συνάπτοι δερκομένοιο  
###4.1.615  
Στίλβοντος, δειναῖς νεύρων νούσοισι χαλέπτει.  
###4.1.616  
ἀργαλέοις δὲ σίνεσσι βροτοὶ κάμνουσι, καὶ Ἄρης  
###4.1.617  
ὁππότε δύνῃσιν, Μήνης σὺν τῷ κατιούσης  
###4.1.618  
καὶ Κρόνου αἰπυτάτοιο γονῆς ὥρην ἐφέποντος.  
###4.1.619  
εἰ δέ τε Μήνην μὲν Φαίνων, Τιτῆνα δὲ Θοῦρος  
###4.1.620  
λεύσσειεν κατέναντʼ ἢ μαρτυρέοι τετράγωνος,  
###4.1.621  
ὄσσοις ἀμφοτέροισι βροτῷ σίνος ἐκτελέουσιν.  
###4.1.622  
εὖτ’ ἂν δʼ ὥρης μὲν Πυρόεις κατόπισθεν ἕπηται,  
###4.1.623  
φῶτα δʼ ἄρʼ ἀλλήλοισι φαείνηται διάμετρα  
###4.1.624  
ἢ τετράγωνα, σίνεσσι δυσαλθήτοις μογέουσιν,  
###4.1.625  
ὡς καὶ ἐπεσβολίῃσι θεοὺς στοβέειν ἐπὶ νούσῳ.  
###4.1.626  
ἀλλʼ εἰ μὲν Ζεὺς τοῖσι φίλος καὶ μάρτυρος εἴη,  
###4.1.627  
κινδύνων ῥύεταί τε καὶ ἐκ καμάτων ἐσάωσεν·  
###4.1.628  
ἀντία δὲ Ζηνὸς λεύσσων Κρόνος ἄλγεα τεύχει  
###4.1.629  
ἕξειν δυσπονίην τε, σίνη δὲ χερείονα δῶκεν.  
###4.1.630  
Τόσσα μὲν ἀμφὶ νόσων, ἐπὶ δʼ εἴκελα τοῖσι δύναιτʼ ἂν  
###4.1.631  
φράζεσθαι μάλα πολλὰ νόῳ πεπνυμένος ἀνήρ·  
###4.1.632  
λέξω δʼ αὖ μετέπειθʼ, ὡς ἐκ κτεάνων τεκαὶ ὄλβου  
###4.1.633  
Αἶσα κακὴ κρυερὴν πενίην ἐπὶ φῶτας ἀγινεῖ.  
###4.1.634  
κλήρων ἐξελάουσι βροτοὺς Φαίνων Πυρόεις τε,  
###4.1.635  
ὃς μὲν πρόσθεν ἰὼν Ὑπερίονος, ὃς δέ τʼ ὄπισθεν.  
###4.1.636  
ταῦτα δὲ καὶ μεσάτου ῥέζει κλίνας ἀπὸ κέντρου  
###4.1.637  
ἀστήρ, οὗγε δόμος κεδνὸς τόδε κέντρον ἐτύχθη.  
###4.1.638  
ναὶ μὴν καὶ Πυρόεις βεβαὼς ζώῳ βιότοιο  
###4.1.639  
ἐξόπιθʼ ὡρονόμοιο πατρώια πάντʼ ἐκέδασσεν·  
###4.1.640  
ἔξοχα δʼ εἴ κ’ αὐτῷ συνέῃ κερόεσσα Σελήνη.  
###4.1.641  
τώς δʼ ἀστὴρ παρεὼν ῥέζει σφετέροιο κατʼ οἴκου,  
###4.1.642  
ἐς λίβʼ ὅτ ἄν δυτικῷ κέντρῳ κατόπισθʼ ἐπιδύνῃ·  
###4.1.643  
καὶ δʼ ἄρα καὶ κλήροιο τύχης μεδέων ἀπάμερσεν  
###4.1.644  
ὄλβον, ὅτʼ αὐτὸς ἔοι κέντρου βαίνων προπάροιθεν.  
###4.1.645  
πρὸς δὲ μεσουρανέοντες ὁμοῦ Φαίνων τε καὶ Ἄργς  
###4.1.646  
κλῆ'ον ἢ οὐκ ὤπασσαν ἢ οὖ δόντες γʼ ἀπάμερσαν·  
###4.1.647  
ὣς δὲ καὶ εἰ τόδε κέντρον ἀπὸ πλευρῆς τετραγώνου  
###4.1.648  
ἢ διάμετροι ὁρῷεν, ἄφνω ἀπενόσφισαν ὄλβον.  
###4.1.649  
ἐν πενίῃ δὲ μογεῦσι καὶ ὅσσοις φ ῶτα δύʼ ὥρην  
###4.1.650  
μὴ λεύσσῃ, πάμπαν δέ τʼ ἀπόστροφον οἶμον ὁδεύῃ.  
###4.1.651  
εἰ δʼ ἄρα δὴ Μήνην δεκατεύωσʼ ἀστέρες ἄμφω  
###4.1.652  
Ἄρεος ἠδὲ Κρόνοιο, Διὸς δέ τʼ ἀπόστροφος ἀστὴρ  
###4.1.653  
εἴη, ὀιζυροὶ καὶ ἀχρήμονες ἐξεγένοντο·  
###4.1.654  
ἔξοχα δʼ εἰ καὶ ζῶον ἐπαντέλλον μετόπισθεν  
###4.1.655  
Μήνης εκ Ζηνὸς κενεὸν καὶ ἀμάρτυρον εἴη·  
###4.1.656  
δευόμενοι βιότου γὰρ ἀγείρουσιν κατὰ ἄστυ.  
###4.1.657  
εἰ δὲ Διὸς μὲν ὁρῷτο, μέσου Ὑοερίονος, αἴγλη,  
###4.1.658  
κέντρον δʼ ἀμφὶς ἔχωσι τόδε Κρόνος ἠδὲ καὶ Ἀρης,  
###4.1.659  
ὃο μὲν ὑπερτέλλων, Ἄρης δέ τʼ ὄπισθε διώκων,  
###4.1.660  
ὄλβου καὶ κτεάνων οἶκον πλήθοντα κένωσαν.  
###4.1.661  
ἢν δὲ μεσουράνιον κέντρον κενεὸν Διὸς εἴη,  
###4.1.662  
οἱ δʼ ὀλοοὶ ἑκάτερθε φαείνωσιν, τότε θνητοὶ  
###4.1.663  
οὐ μόνον ἐν κρυερῆς πενίης κάμνουσιν ἀνίαις,  
###4.1.664  
ἀλλὰ καὶ ἐν δεσμοῖς θανάτου τέλος ἐξανύουσιν.  
###4.1.665  
ἦμος δʼ ἂν Πυρόεντος ἀπορρείουσα Σελήνη  
###4.1.666  
ὥρῃ ἐφέσπηται, συναφῇ Φαίνοντι συνοῦσα,  
###4.1.667  
κέντρον δʼ αὖτε μεσουράνιον ψαέθων Φιέπῃσιν,  
###4.1.668  
τερφθέντες πλούτῳ γλυκερῷ μετόπισθε πένονται,  
###4.1.669  
οἱ δὲ καὶ ἐν συνοχῇσι καὶ ἐν δεσμοῖς ἐγένοντο.  
###4.1.670  
εἰ δέ κʼ ἐναλλάξαντες ὅρους ἢ ζῶα θέωσιν  
###4.1.671  
ἀλλήλων Πυρόεις τε καὶ Ἑρμῆς χρυσοπέδιλος,  
###4.1.672  
σὺν Διὶ δʼ Ἠέλιος κέντρον κατέχων ὑπόγειον,  
###4.1.673  
ἐκ προτέρου βιότου κτεάνων τʼ ἄφαρ ἐξεκύλισαν,  
###4.1.674  
θωάς τʼ ἀλλοτρίων τέχναις ἄτας τʼ ἐπάγουσιν.  
###4.1.675  
εἰ δὲ μεσουρανέοντα Κρόνον καλὴ Κυθέρεια  
###4.1.676  
ἤ Φαέθων, πατρῷα βροτὸς μάλα πάντʼ ἀπολέσσας  
###4.1.677  
αὖθις ἀπʼ ἀλλοτρίων κτεατίσσεται ἄρκιον ὄλβον.  
###4.1.678  
ἢν δʼ Ἄρης διάμετρος ἔῃ, κἢν ἄσπετος εἴη,  
###4.1.679  
ἐς κρυερὴν πενίην πάλιν ἵξεται, ἢν πρὶν ἔλειπεν.  
###4.1.680  
ἢν δὲ καὶ Ἠελίῳ Μήνη συνέῃ κατὰ κέντρου  
###4.1.681  
ἐκ Κυθέρης ἢ ληνὸς ἀμάρτυρος, ἀλγινόεσσα  
###4.1.682  
πάγχυ πέλει γενέθλη προτέρου τητωμένη ὄλβου.  
###4.1.683  
Παῦρα μὲν ἐκ πολέων ἀμφὶς πενίης τάδε λυγρῆς  
###4.1.684  
ἤεισʼ· αὐτὰρ νῦν δμώων γενέθλης πέρι λέξω  
###4.1.685  
πῶς κε διακρίνειεν ἀνὴρ τάδε θέσφατα εἰδώς.  
###4.1.686  
εὖτε Σεληναίης καὶ Κύπριδος ἀστέρες αἰνοὶ  
###4.1.687  
Φαίνων καὶ Πυρόεις ἀμφοῖν καθυπέρτεροι εἶεν,  
###4.1.688  
δμῶες καὶ δμώων τοκέων τοίγʼ ἐξεγένοντο.  
###4.1.689  
εἰ δʼ Ἀφροδίτην μὲν Φαίνων καὶ Ἄρης καθορῷεν,  
###4.1.690  
Μήνῃ δʼ οὖ Φαέθων τε Κρόνος τʼ ἐπιμάρτυροι εἶεν,  
###4.1.691  
δουλοσύνην προφυγόντες ἐλεύθερον ἦμαρ ἴδοιεν.  
###4.1.692  
ἦμος δʼ Ἠέλιον Φαίνοντά τε πυρφόρος Ἄρης,  
###4.1.693  
Κύπριν δʼ αὖτε Κρόνος κρυεραῖς ἀκτῖσιν ὁρῴη,  
###4.1.694  
ἐκ δμώων γεγαῶτας ἑοῖς ἰσοῦσιν ἄναξιν.  
###4.1.695  
εἰ δὲ Κρόνῳ μὲν ἰδʼ Ἠελίῳ μάρτυς πέλοι Ἄρης,  
###4.1.696  
Ζεὺς δὲ Σεληναίῃ τε καὶ Ἀφρογενεῖ, θεράποντος  
###4.1.697  
πατρὸς ὁ φὺς ἔσεται, μήτηρ δέ τʼ ἐλευθέρη αὐτῷ.  
###4.1.698  
ὁππότε δʼ οὖ κερόεσσα Σεληναίη ὑπόγειον  
###4.1.699  
ἢ δυτικὸν κέντρον διέπῃ, τετραγώνου ἐόντος  
###4.1.700  
ἠὲ καταντιπέρην ὀλοοῦ Κρόνου, αὐτὰρ Ἄρηος  
###4.1.701  
ἀστὴρ σὺν Παρί ῃ ἢ καὶ διάμετρος ὁρῷτο  
###4.1.702  
ἢ τετράγωνος ἔοι, μητρὸς πέλει ἀμφιπόλοιο.  
###4.1.703  
εἰ δὲ Κρόνος κέντροιο λαχὼν Μήνην ἐσορῴη  
###4.1.704  
ἢ Τιτῆνʼ, ἕτερον δὲ φάος Πυρόεις καθορῆται,  
###4.1.705  
δμώων ἀμφοτέρων τοκέων φράσσαιο γεγῶτα.  
###4.1.706  
καὶ δὲ καὶ ὁππότʼ ἂν ἐν κέντρῳ Μήνη μὲν ἐπείη,  
###4.1.707  
ἄλλῳ δʼ αὖτε Κρόνος κέντρῳ κατόπισθεν ἕποιτο,  
###4.1.708  
νυκτιφαὴς δὲ Σεληναίη Πυρόεντι συνάπτοι,  
###4.1.709  
δουλοσύνης ζυγὸν αἰὲν ἐπʼ αὐχέσιν οἷσι φέρουσιν.  
###4.1.710  
εἰ δὲ μεσουρανέοι Φαέθων, Μήνη δέ τʼ ἀπʼ αὐτοῦ  
###4.1.711  
ἅρμʼ ἐλάοι, κατόπισθε δʼ ἐπαντέλλοντι συνάπτοι,  
###4.1.712  
ἄστρων οὐλομένων ἑτέρων μαλερῇσιν ὑπʼ αὐγαῖς  
###4.1.713  
δερκομένου ἑτέροιο, γονὴν δούλειον ἔτευξαν.  
###4.1.714  
ὁππότε δʼ ἂν κέντρων ἐρατὴ κλινθεῖσα Σελήνη  
###4.1.715  
εὐεργῶν μηδʼ ὅσσον ἔχῃ ἐπιμάρτυρον ἄστρων,  
###4.1.716  
οἱ δʼ ὀλοοὶ Φαίνων τε καὶ Ἄρης ἠὲ καθʼ ὥρης·  
###4.1.717  
ἐμβεβαῶτες ὁρῶνται ἢ ὡρονόμῳ τετράγωνοι  
###4.1.718  
ἠὲ τρίγωνοι ἔωσιν, ἐλευθερίης τότε θνητοὶ  
###4.1.719  
παυσάμενοι δούλειον ὑπὸ ζυγὸν ἄφνω ἄγονται.  
###4.1.720  
δμῶες δʼ αὖτʼ ἐγένοντο, καὶ ὁππότε φάεα δοῖο  
###4.1.721  
Μήνης καὶ Τιτῆνος ἀποκλίνωσʼ ἀπὸ κέντρου,  
###4.1.722  
συναφὴν τεύχωσʼ ὀλοεργέσιν ἀστράσιν οἵδε,  
###4.1.723  
μὴ Διὸς οὖ λεύσσοντος ἢ ἁβροκόμοιο Κυθήρης.  
###4.1.724  
εὖτ’ ἂν δʼ ὡρονόμῳ Φαίνων Κύπρις τʼ ἰσόμοιροι  
###4.1.725  
ἐμβεβαῶτες ὁρῶνται, ἀεὶ θεράποντας ἔθηκαν  
###4.1.726  
οὐχ ἑνός, ἄλλοτε δʼ ἄλλῳ ὑποδρήσσοντας ἄνακτι,  
###4.1.727  
δηθάκι καὶ σφετέρου πιπρησκομένους ὑπὸ πατρός.  
###4.1.728  
εἰ δὲ καὶ Ἠέλιος τοῖσίν γʼ ἐπιμάρτυρος εἴη,  
###4.1.729  
καὶ δεσμοὺς ὀτλεῦσι κακῇ ὑπὸ δαίμονος ἄτῃ.  
###4.1.730  
Ἄστρων μὲν δὴ τοῖα καὶ ὁππόσα τοῖσιν ἔοικεν  
###4.1.731  
σχήματα δυσγενέων δμώων τεύχει λυγρὰ φῦλα.  
###4.1.732  
Αὐτὰρ ἐγὼ μάλα μὲν πυκιναῖς πραπίσιν δεδάηκα  
###4.1.733  
γαστέρος ἐκπροφέρωσι μογοστόκοι Εἰλείθυιαι.  
###4.1.734  
ἀλλʼ οὔ κʼ ἀσφαλέως τις ἀείδοι τήνδε γʼ ἀοιδήν·  
###4.1.735  
μαντοσύνῃ γὰρ τοίῃ ἀεὶ χόλος ἐκ βασιλήων  
###4.1.736  
ἕσπεται, ὅντε χρεὼ σοφὸν ἀνέρα τῇδʼ ἀλεεῖναι·  
###4.1.737  
τῷ δὴ τόνδε γε μῦθον ἔχων ἂρρητον ἐάσω.  
###4.1.738  
Αὐτὰρ νειατίην ἐλάων περὶ νύσσαν ἀοιδὴν  
###4.1.739  
ἤδη χἠμετέρης γενέθλης μεμνήσομαι ἄστρων,  
###4.1.740  
ἧχι πέλε, ζώοισί τʼ ἐν οἷς ὥρη πέλʼ ἐκείνη,  
###4.1.741  
τῇ μʼ ἀπὸ γαστρὸς ἔφηνε πολύλλιτος Εἰλείθυια,  
###4.1.742  
ὄφρα καὶ ὑστατίοισιν ἐπʼ αἰώνεσσι δαέντες  
###4.1.743  
πείθωνται, τάτ’ ἐμοὶ δωρήσατο Μοῖρα δεδάσθαι  
###4.1.744  
ἄστρων ἰδμοσύνην τε καὶ ἱμερόεσσαν ἀοιδήν.  
###4.1.745  
Ἠέλιος μὲν ἔην Διδύμοις, τῷ δʼ οὖθ’ ἅμα καλὴ  
###4.1.746  
Κύπρις καὶ Φαέθων ἐρατὸς καὶ χρύσεος Ἑρμῆς  
###4.1.747  
Ὑδροχόῳ δὲ Σεληναίη Φαίνων τε καθʼ ὥρης,  
###4.1.748  
πουλυπόδῃ δʼ Ἄρης ἐν Καρκίνῳ, ἀμφὶ δὲ μέσσον  
###4.1.749  
οὐρανὸν ἐστρωφᾶτο βέλος Κένταυρος ἀνέλκων·  
###4.1.750  
τὼς μὲν ἐμὴν γενέθλην Μοῖραι διετεκμήραντο.  
###4.1.751  
Αὐτὰρ ἐγὼ Μούσῃσι καὶ αἰθερίοισιν ἅμʼ ἄστροις  
###4.1.752  
εὐξάμενος λιγύν ὕμνον ἐμὴν καταπαύσω ἀοιδήν·  
###4.1.753  
ἀστέρες εὐφεγγεῖς, Διὸς αἰγιόχου τε θύγατρες,  
###4.1.754  
ἵλατε καὶ κλέος αἰὲν ἐμῇ πορσύνετʼ ἀοιδῇ.  
###5.1.1  
Οὐρανίων ἄστρων ἀτραπούς, πλάστιγγας Ἀνάγχης,  
###5.1.2  
ᾗσιν ἐφημερίων μερόπων γένος ἐκμεμέτρηται,  
###5.1.3  
Μοιράων τε κέλευθα βροτήσια, καὶ πλάνα φέγγη  
###5.1.4  
ἀπλανέων τʼ αὐγὰς πυριλαμπέας ἐξονομήνω,  
###5.1.5  
ζωιδίων τε πόλοιο περίδρομον, ὃς κατὰ γαῖαν  
###5.1.6  
αἰθερίην τε κέλευθον ἐν ἡμιτμῆτι πορείῃ  
###5.1.7  
πλαγκτὰ διχαζόμενος διέπει θεομήστορα κόσμον  
###5.1.8  
ἐξ ἠοῦς ἐπὶ νύκτα καὶ ἀντολίης ἐπὶ δυσμάς.  
###5.1.9  
ταῦτα γὰρ ἐξ ἱερῶν ἀδύτων φύσις αἰθερόπλαγκτος  
###5.1.10  
ὀρθὰ τεκμαιρομένοισι διώρισεν ἀνδράσιν ἄστρα,  
###5.1.11  
οἷς πλαγκτὴ κόσμοιο βροτοκλώστειρα χορείη  
###5.1.12  
δόγματος ἐξ ἱεροῖο σαφ πρὸς ἔλεγχον ἰοῦσα,  
###5.1.13  
ἐξ οὗ μὲν καὶ ἐς οἷον ἀμείβεται εἶδος ἕκαστον.  
###5.1.14  
Πρῶτα μὲν οὖν Τιτὰν παντὸς Κρόνος αἰθέρος ἄρχει,  
###5.1.15  
ἀστήρ, ὃν Φαίνοντα θεοὶ μέροπές τε καλοῦσιν·  
###5.1.16  
οὗτος, ἐπὴν οἰκεῖα φανῇ κατὰ δώμαθʼ ἑαυτοῦ  
###5.1.17  
γεινομένοις θνητοῖσιν ἐπίσκοπον εἰς βίου ὥρην,  
###5.1.18  
εὐκτεάνους δείκνυσι καὶ ὄλβου πλείονος ἄρχειν,  
###5.1.19  
εὐτυχέας ζωῇ τε καὶ εἰς τέλος αἰὲν ἀμόχθους·  
###5.1.20  
ἔστι δʼ ἐν οἰκείοισι τεταγμένα ταῦτα Κρόνοιο  
###5.1.21  
ζωίδιʼ, οἷστε φανεὶς τεύχει πολυχρήμονας ἄνδρας·  
###5.1.22  
'Υδρχόος, ταμίης νεφελώδεος Οὐλύμποιο,  
###5.1.23  
Αἰγόκερως, γαίης τε καὶ ὕδατος ἀμφίβιος θήρ,  
###5.1.24  
Κριὸς ὅ τʼ οὐρανίου κορυφῆς ὅρος, εἴαρος ἀρχή,  
###5.1.25  
καὶ Ζυγὸς αἰγλήεις πρὸς Σκορπίον αἰθερονωμῶν,  
###5.1.26  
τετραπόδης τε Λέων, πολυάστερος ἔμπυρος οἶκος·  
###5.1.27  
οὗτοι ἀεὶ τεύχουσι βροτοὺς εὐδαίμονας ἔργοις.  
###5.1.28  
ἢν δέ τʼ ἀνοικείοισι τόποις κλυτοτέρμονος ὥρης  
###5.1.29  
φυομένοις θνητοῖς μέσον οὐρανὸν αἰθερολάμπῃ,  
###5.1.30  
ἢ κείνην ὥρην πανεπίσκοπον ἀμφιπολεύῃ,  
###5.1.31  
παμβλαβέας ῥέζει τε καὶ ἀκτεάνους καὶ ἀδόξους,  
###5.1.32  
ἐνδεέας ζωῆς καὶ ἐφημερίης βιότητος,  
###5.1.33  
καὶ πάσης λύμης ἐπιβήτορας οἰκτρομελάθρους  
###5.1.34  
τεύχει, καὶ λύπης καὶ ἀλημοσύνης μετέχοντας.  
###5.1.35  
Ζεὺς δʼ ἐπὶ γεινομένοισιν ὅτʼ ἂν κυδοσκόπον ὥρην  
###5.1.36  
εἰσλεύσσῃ φαέθοντι πυρὸς θερμοῖο σελασμῷ,  
###5.1.37  
ἢ μέσον οὐρανίης ἀτραποῦ δρόμῳ ἠέρα τέμνῃ,  
###5.1.38  
ἠδὲ κατʼ οἰκείων προφανῇ δεσπόσμασι μοιρῶν,  
###5.1.39  
χρυσοστέπτορας ἄνδρας ἢ ἀρχιερῆας ἀυτεῖ  
###5.1.40  
ἔσσεσθαι, πολέμῳ τε διιθυντῆρας ἀέθλων,  
###5.1.41  
ἠδὲ μεγιστᾶνάς τε καὶ ἀλλοτρίων κτεανισμῶν  
###5.1.42  
δεσποσύνους, οἷς τέκνα καὶ ὀλβίστη παράκοιτις  
###5.1.43  
εἰς ἀρετὴν νεύουσα πολὺ κλέος ἔσσεται οἴκου.  
###5.1.44  
ἡνίκα δʼ ἂν πυρόεις Ἄρεος πυριλαμπέος ἀστὴρ  
###5.1.45  
ἐν καθέτῳ κόσμου μέσον οὐρανὸν ἀμφιπολεύῃ,  
###5.1.46  
τῆμος ὁ φύς ἔσεται μὲν ἐν ἡγεμόνεσσιν ἄριστος,  
###5.1.47  
φρουρητῆρα σίδηρον ἔχων, φυλακάς τε κρατούντων  
###5.1.48  
πίστιν τʼ ἀλκήεσσαν· ἐπὴν δʼ εἰς τέρμα βίοιο  
###5.1.49  
μοιριδίου θανάτοιο μόλῃ πολυπήμονι πότμῳ,  
###5.1.50  
διὰ λαιμοτόμου φάρυγος βίον αἵματι λείψει  
###5.1.51  
σφονδυλόεντα τράχηλον ἐς ἰνίον ἀκροτομηθείς,  
###5.1.52  
ἤ διὰ φαρμακτοῖο δόλου νοσερὸν τέλος ἕξει.  
###5.1.53  
λαμπροφαὴς δʼ ἀστὴρ ὁπότʼ ἂν δύνουσι φαανθῇ  
###5.1.54  
ζωιδίοις, ὃν πάντες ἐπεφράσσαντʼ Ἀφροδίτης  
###5.1.55  
φωσφόρον, ἐν τούτῳ δὲ γονὰς μερόπων τις ἐνέγκῃ,  
###5.1.56  
ἔσσεται ἀλλοτρίων λεχέων πανάθεσμος ἀατήρ,  
###5.1.57  
ὀρφνήεις, δολοεργός, ἀνέστιος, αἰσχεόμυθος,  
###5.1.58  
παμψέκτωρ, ἀδίδακτος, ἀεὶ δεδιδαγμένος αἰσχροῖς.  
###5.1.59  
ἢν δὲ Κύπρις μερόπων ὡροσκόπα φέγγεα λεύσσῃ,  
###5.1.60  
αἱμυλίους τεύχει τε καὶ εὐμούσους καὶ ἀμόχθους,  
###5.1.61  
ἔκ τε γυναικείων χαρίτων λάμποντας ἐν ὄλβοις·  
###5.1.62  
τούτοις θηλειῶν πιστεύεται ὅρκια κρυπτά,  
###5.1.63  
οὗτοι προστήσονται ἐν ὀργιάδεσσιν ἑορταῖς,  
###5.1.64  
ἔνθα φυγαρσενίης μυστήρια τεύχετʼ ἄπυστα·  
###5.1.65  
ἢν δʼ ἐρατὴ μεσόωντα κατʼ οὐρανὸν ἀνδράσιν ὀφθῇ,  
###5.1.66  
φράζει τοι βιοτὴν βαθυχρήμονα, χιλιάδας τε  
###5.1.67  
ἀρχάς, καὶ δόξης ἀπλέτου κοσμήτορα κόμπον,  
###5.1.68  
τοίης δʼ ἐκ τιμῆς πλούτου κυδήνορα κόσμον.  
###5.1.69  
στίλβων δʼ Ἑρμείαο φανεὶς ἐπὶ τὴν δύσιν ἀστὴρ  
###5.1.70  
γεινομένων βρεφέων ὡροσκόπον ἢ κατὰ μέσσον  
###5.1.71  
οὐρανόν, ἔκ τε λόγων τεύχει προκοπήν τινα θνητοῖς,  
###5.1.72  
καὶ καλαμογραφίης, καὶ ὅσʼ εἰς μοῦσαν πεπόνηται·  
###5.1.73  
τούτῳ δʼ ὁππότʼ Ἄρηος ἔῃ ἰσόμοιρος ἀταρπός,  
###5.1.74  
ἢ διαμετρήσῃ φάεσιν φάος ἀντικέλευθον,  
###5.1.75  
πλαστογράφους, χειρῶν μιμήτορας ἀλλοτυπώτων  
###5.1.76  
παμβλαβέας τεύχει τε καὶ ὠχρήεντας ἰδέσθαι.  
###5.1.77  
ἀμφίκερως Μήνη δʼ ὁπότʼ ἄν βιοτέρμονος ὥρης  
###5.1.78  
φωτὶ Σεληναίῳ κρατέῃ σκολιωπὰ περῶσα,  
###5.1.79  
τῇ δʼ Ἄρης ἰσόμοιρα διʼ αἰθέρος ἀκροπολεύῃ,  
###5.1.80  
τηνίκα τοι θεόληπτος ὁ φὺς ἐν σχήματι τοίῳ  
###5.1.81  
γίνεται, ἔκπληκτός τε, σεληνάζων τε νόοιο,  
###5.1.82  
καὶ μανίης ἀνάμεστος· ἐπὴν κατὰ γῆς δὲ φέρηται,  
###5.1.83  
δυστυχίῃ τʼ ἐπίφοιτος ἰδʼ ἐν σινέεσσι πεπληθώς·  
###5.1.84  
ἢν δὲ μετʼ ἀντολίην μέσον οὐρανὸν ἀμφιθοάζῃ,  
###5.1.85  
παμπλούτους τε τίθησι καὶ ἐντρυφέας καὶ ἐπόλβους,  
###5.1.86  
θηλυνόους δὲ τρόποισι καὶ εὐτρέπτους καὶ ἀπρήκτους·  
###5.1.87  
δύνοντος δʼ ἄστροιο Σεληναίης ὁ λοχευθεὶς  
###5.1.88  
ἔσσεται ἐμπορίης ἐμπείραμος, ἔργα τε πλαγκτὰ  
###5.1.89  
ναυκλήρου βιοτήν θʼ αἱρήσεται, ἐν ξενίῃ τε  
###5.1.90  
τὸ πλεῖστον ζωῆς τε διευθύνων βιοτεύσει —  
###5.1.91  
πουλυπλανὴς γὰρ ἕλιξ Μήνης κερατώπιδος αἰεὶ  
###5.1.92  
λοξὰ ταλαντεύουσα — μένει δʼ ἀντλούμενος ὄλβῳ.  
###5.1.93  
Ἠελίου δʼ ἀκάμαντος ἐπὴν πυριμάρμαρος ἀστὴρ  
###5.1.94  
εἰς μέσον οὐρανίης προφανῇ πυριλαμπέος αἴθρης,  
###5.1.95  
ἢ γονίμῃ ὥρῃ πανεπίσκοπα φέγγεα βάλλῃ,  
###5.1.96  
Τοξότεω κατὰ χῶρον ἰδʼ εὐστέρνοιο Λέοντος  
###5.1.97  
Κριοῦ τʼ εὐκεράοιο, καὶ ἐν Διδύμοισι φαανθείς,  
###5.1.98  
ζωιδίοις ἰδίοισιν, ἐς ἡγεμονηίδας ἀρχὰς  
###5.1.99  
ἵξεσθαι καὶ σκῆπτρα βροτοῖς βασιλήια φράζει,  
###5.1.100  
πλοῦτόν τʼ ὀλβήεντα δόμους τʼ εὐδαίμονας ἔρδει·  
###5.1.101  
ἐκτὸς δʼ οἰκ είων μοιρῶν γενέθλῃσιν ἐφεστὼς  
###5.1.102  
πλουτοτόκος κτῆσιν μὲν ἄγαν πολυχρήμονα τεύχει  
###5.1.103  
καὶ βιοτὴν πλήθουσαν ἀλύπητόν τε δίαιταν,  
###5.1.104  
ἀρχὰς δʼ οὐκ ἄξει βασιληίδας οὐδὲ θρονισμούς,  
###5.1.105  
ἡσυχίῃ δʼ ἀφανεῖς σκήπτρων δίχα τούσδε φυλάσσει,  
###5.1.106  
ἀβλαβέας τʼ, σἴκων τε διευθυντῆρας ἐν ὄλβῳ.  
###5.1.107  
Ὧδε μὲν ἀπλανέων τε πλανητάων τε κέλευθα  
###5.1.108  
ῥομβηδὸν περὶ κόσμον ἀματροχιῇ πεφόρηται.  
###5.1.109  
Ἄλλα δέ τοι λέξω πάλι σήματα θεῖα γενέθλης.  
###5.1.110  
Ἡνίκʼ ἂν ὡ ράωνπανετίσκοπα φέγγεα Μήνης  
###5.1.111  
φυομένοις μερόπεσσιν ἀνʼ οὐρανὸν αὐγάζηται,  
###5.1.112  
ἀστὴρ δʼ εἰς δυσμὰς Ἄρεος πυριλαμπέος ἔλθῃ,  
###5.1.113  
ἐνσινέας τε τίθησι βροτούς, ἀβίους, ἀμελάθρους,  
###5.1.114  
καὶ λιτῆς πενίης χερνήτορας, ἀκτεάνους τε·  
###5.1.115  
πολλάκι καὶ θανάτῳ κακομήχανος ὤλεσε δεινῷ.  
###5.1.116  
Ἤνδέτʼ ἀνοικείοισι τόποις ὡ ροσκόπον Ἄρης  
###5.1.117  
φέγγος ἐπιτρέψῃ γονίμην ἐπὶ γαστέρα θνητῶν,  
###5.1.118  
χωλόποδας τεύχει τε καὶ ἀσθενέας καὶ ἀώρους,  
###5.1.119  
νῶτά τε κυρτιόωντας, ἰδὲ ψευστῆρας ἀθέσμους,  
###5.1.120  
καὶ παναγεῖς, ὄλβου τε ποθήτορας ἀλλοτρίοιο·  
###5.1.121  
ἢν δʼ ἐπὶ μαρτυρίην Ἄρεως ἐλθοῦοʼ Ἀφροδίτη  
###5.1.122  
ὄμμα βάλῃ πανταυγὲς ἐν ἡμερινῇσι λοχείαις,  
###5.1.123  
ἐκ πυρὸς αὐχήσουσι τέχνας μέλανός τε σιδήρου,  
###5.1.124  
ἄκμοσι ῥαιστοτύποις μεμελημένοι ἠδὲ καμίνοις.  
###5.1.125  
Ὁππότε δʼ ἂν σκοπιὴν ὡ ροσκόπον ὠδίνεσσιν  
###5.1.126  
Ἑρμείας κατάγῃ, τῷ δʼ ᾖ Κυθέρη ἐπίφοιτος,  
###5.1.127  
δὴ τότε ῥήτορας ἄνδρας ἰδʼ ἐν σοφίῃσι κρατίστους  
###5.1.128  
ἔσσεσθαι δείκνυσι, καὶ ἀστρολόγους θεοφήμους,  
###5.1.129  
ἔν τε γεωμετρίῃσι καὶ ἐν τελετῇσιν ἀρίστους,  
###5.1.130  
ἔν τε λιθογλυφίῃσι θεῶν νηῶν τε θεμέθλοις.  
###5.1.131  
Ζεὺς δʼ ὑπερορμαίνων φοράδην ὑπὲρ ἀστέρα πατρὸς  
###5.1.132  
ἡνίκʼ ἂν ἐν καθέτῳ κόσμου μέσον ἀμφιπολεύῃ  
###5.1.132a  
οὐρανὸν ἐν καθύγρῳ  
###5.1.133  
ζωιδίῳ, τῆμος δὲ γονὰς μερόπων τις ἐνέγκῃ,  
###5.1.134  
ἔσσεται ἐμπορικοῦ πλοίου φορτοστόλος ἴδρις,  
###5.1.135  
ναυκλήρου τέχνας θʼ αἱρήσεται, ἐν χρέεσίν τε  
###5.1.136  
ἥμερον ὠνητοῖσι βιώσεται, ἐργασίην τε  
###5.1.137  
κοινωνὸν πολλῶν συστήσεται, ἄστατα δʼ αὐτῷ  
###5.1.138  
ἐν θαλάμῳ νυμφεῖα γενήσεται ἔν τε γυναιξίν.  
###5.1.139  
Ἑρμῆς δʼ οἰκείως ὁπότʼ ἂν κατὰ κύκλα φαανθῇ,  
###5.1.140  
μαρτυρίη δὲ Κρόνοιο κατʼ αἰθέρα τῷδε πελάζῃ,  
###5.1.141  
ῥήτορας ἐμφαίνουσι βροτούς σοφίῃ τε κρατίστους,  
###5.1.142  
ἑρμηνεῖς τε τίθησι καὶ ἀστρολόγους τότε θνητούς,  
###5.1.143  
χρήματα δʼ ἐν χείρεσσι καὶ ὄλβου πρήξιας οἴσει  
###5.1.144  
οὐ μόνον ἀλλοτρίων κτεάνων, ἰδίων δὲ μάλιστα  
###5.1.145  
προστῆναι, γαίης τε τεμεῖν καρπὸν περὶ νῶτα.  
###5.1.146  
ἤν δὲ Σεληναίης ἑλικοδρόμος ἄστατος ἀστὴρ  
###5.1.147  
Ἑρμ είαν σύμφωνον ἔχῃ κατὰ κόσμου ἀταρπόν,  
###5.1.148  
καὶ μούνη Κυθέρεια συνῇ καλῷ Φαέθ ὄντι,  
###5.1.149  
ῥεκτῆρας χρυσοῖο καὶ Ἰνδογενοῦς ἐλέφαντος  
###5.1.150  
ἐργοπόνους δείκνυσι, καὶ ἐν πραπίδεσσιν ἀρίστους  
###5.1.151  
ἔσσεσθαι, θριγκῶν τε καὶ εὐτοίχων κανονισμῶν  
###5.1.152  
κοσμήτας, μάλα τοι πεπονημένα τεχνάζοντας.  
###5.1.153  
Ἄρης δʼ αἰγλήεις ὅτʼ ἂν αὐγῶν Ἠελίοιο  
###5.1.154  
νέρθε φανῇ Μήνης τε, λοχευομένοισι βροτοῖσιν  
###5.1.155  
πήρωσιν στονόεσσαν ἐν ὀφθαλμοῖσι τίθησιν  
###5.1.156  
ἔσσεσθαι κενεοῖσι καὶ ἀμβλυόεσσαν ὁμίχλην.  
###5.1.157  
Ἑρμείας δʼ οἰκεῖα τυχών κατὰ δώμαθʼ ἑαυτοῦ  
###5.1.158  
ἰητῆρα τίθησι βροτῶν, Παιώνιον ἄνδρα,  
###5.1.159  
εἴσεσθαι μάλα δεινὰ καὶ εἰς πανάκειαν ἑτοῖμα,  
###5.1.160  
ἔν τε λογιστονόμοισιν ἀεὶ πολυπρήκτορας ἔργοις.  
###5.1.161  
Ζεὺς δʼ ὅτʼ ἂν Ἑρμείᾳ προσμάρτυρα φέγγεα βάλλῃ,  
###5.1.162  
πουλυπλανεῖς ξενίης φαίνει μερόπεσσι κελεύθους  
###5.1.163  
ἵξεσθαι, καὶ λέκτρα γυναικῶν ἥσσονα πολλῷ  
###5.1.164  
θηρήσειν παρὰ κῦδος ἀνάξια θηλυμανοῦντας.  
###5.1.165  
Ταῦτα μὲν ὡράων σκεπτήρια· νῦν δέ με χρειὼ  
###5.1.166  
ἀκτινη βολίας ὁρίων τʼ αἰθωπὰ κέλευθα  
###5.1.167  
δωδεκατημορίων τʼ ἄστρων κυκλόεσσαν ἐνισπεῖν  
###5.1.168  
Ζωδιακήν, ἐξ ὧν γενεαὶ τέχναι τε βροτοῖσιν  
###5.1.169  
κλωστὴν ἐκπληροῦσι βίου θνητοῖο πορείην.  
###5.1.170  
Πρῶτα μὲν οὖν Στίλβων, φανερὸς θεός, ἡνἴκα καὶ Ζεὺς  
###5.1.171  
εἰς ἀκτῖνα βλέπῃ Ἄρεος φαέθοντι σελασμῷ,  
###5.1.172  
ἠὲ κατʼ οἰκείων ὁρίων πυριλαμπέος ὀφθῇ  
###5.1.173  
Ἄρεος, ἀθλητῆρας ἀελλόποδάς τε προφαίνει  
###5.1.174  
στερροτάτους τʼ ἔσσεσθαι, ἰδʼ ἐν νίκαις ἱερῇσιν  
###5.1.175  
στέμματα μυριόδοξα καὶ εὐδοκιμοῦντας ἐν ἄθλοις.  
###5.1.176  
ἄμφω δʼ ἤν τούτοισι Κρόνου προσμάρτυρος ἀστὴρ  
###5.1.177  
εἰν ἰδίοις ὁρίοις φαινώπιδα τάξιν ἐπίσχῃ,  
###5.1.178  
ἀστεφάνους τεύχει μέν, ἀλειπτῆρας δὲ κρατίστους  
###5.1.179  
παιδοτρίβας δείκνυσι διδασκαλίης τε παρέδρους.  
###5.1.180  
ἤν δὲ καὶ ἀφρογενοῦς Κύπριδος θοὸν ἀστέρα βάλλῃ  
###5.1.181  
ἀκτὶς Ἑρμάωνος, ἐναλλάγδην τε γένωνται  
###5.1.182  
εἰς ἰδίων ὁρίων ἄμφω τρίβον αἰθερόπλαγκτον,  
###5.1.183  
κωμῳδοὺς λυρικῶν τε μελῶν μελπήτορας ἄνδρας  
###5.1.184  
δείκνυσιν, μαχλικῶν τε λόγων θρασυγλωσσέας ᾠδούς,  
###5.1.185  
ναβλιστοκτυπέας τε χοροῖς, κιθάρης τε μελουργούς,  
###5.1.186  
ὀρχηθμῶν ἴδριάς τε καὶ ἐν θυμέλαις προφέροντας.  
###5.1.187  
ἡνίκα δʼ ἂν Κρονικοῦ σέλας ἀστέρος Ἄρεος αἴγλην  
###5.1.188  
πορφυρέαις ἀκτῖσι καταντίπερʼ αἰγλοβολήσῃ,  
###5.1.189  
δισσά τʼ ἐν ἀλλαγμοῖσι φανῇ σελαγίσματα τῶνδε  
###5.1.190  
ὧν ὁρίων, τεύχει θρηνήτορας ἄνδρας ἀσέμνους,  
###5.1.191  
κεδροχαρεῖς, σορόεργα τέχνης κανονίσματʼ ἔχοντας,  
###5.1.192  
νεκροτάφους, κλαυστῆρας ἀποφθιμένων, νεκρονώμας.  
###5.1.193  
ἤν Πυρόεις δύνῃ Φαίνοντι συνών ἐπίκεντρος,  
###5.1.194  
Ἑρμείας δʼ ἰσόμοιρος ἐπʼ ἀμφοτέροισι φαανθῇ,  
###5.1.195  
εἰν ὁρίοις καὶ κέντρῳ ἐπὴν ἴσχωσι Σελήνην,  
###5.1.196  
ἀνδροφόνους δρῶσιν, ληίστορας, ἐμπεδολώβας,  
###5.1.197  
κέρδεος ἐχθροτάτου θηρήτορας, οἳ βασανηδὸν  
###5.1.198  
στρεβλὰ κολαζόμενοι σκολοπηίδα μοῖραν ὁρῶσιν  
###5.1.199  
πικροτάτοις κέντροισι προσαρτηθέντες ἐν ἥλοις,  
###5.1.200  
οἰωνῶν κακὰ δεῖπνα, κυνῶν θʼ ἑλκύσματα δεινά.  
###5.1.201  
Ζῆνα δʼ ὅτ’ ἂν φαέθοντα βάλῃ λαμπραυγέτις ἀκτὶς  
###5.1.202  
Ἑρμείου, μίγδην τε διαλλάξωσιν ὁρισμούς,  
###5.1.203  
ῥητορικῆς φαίνουσι τέχνης σοφίης τε κρατίστους  
###5.1.204  
ζηλωτὰς σκολιῶν τε λόγων, νεότητά τε λαμπρὴν  
###5.1.205  
γραμματικήν τʼ ἄσκησιν ἐνὶ στέρνοισιν ἔχοντας.  
###5.1.206  
στίλβων δʼ Ἑρμάωνος ὅτʼ ἄν Κυλληνίου ἀστὴρ  
###5.1.207  
φωσφόρον ἀκτίνεσσι βάλῃ Κυθερηίδος αἴγλης,  
###5.1.208  
τάς τʼ αὐγὰς ἐπέχοντες ἐν οὐρανῷ ἀστερόεντι  
###5.1.209  
δωδεκατημορίων σχῶσιν βάσιν εἵλικα, θνητοὺς  
###5.1.210  
γαιομέτρας δείκνυσι μαθηματικούς τε φανεῖσθαι,  
###5.1.211  
ἀστρολόγους, μαγικούς τε θύτας, ἰδὲ μάντιας ἐσθλούς,  
###5.1.212  
οἰωνοσκοπικούς τε, σαφεῖς θʼ ὑδρομάντιας ἔρξεν,  
###5.1.213  
οἷς λεκανοσκοπίη πιστεύεται ἢ νεκυϊσμός.  
###5.1.214  
Κυπρογενὴς δʼ ἀκτῖνας ἐς ἠέρα πυρσοβολοῦσα  
###5.1.215  
ἄμμιγα φωτὶ Κρόνου τεύχει μεροπήια ἔργα  
###5.1.216  
δοῦλα θεῶν ἱερῶν τε νεωκόρα λυσσομανοῦντα,  
###5.1.217  
νοῦν τε σεληνάζοντα προφητάζοντά τε θνητοῖς.  
###5.1.218  
Ἠέλιον δʼ ἀκτῖσιν Ἄρης πυριλαμπέσι βάλλων,  
###5.1.219  
Μήνης ὁρμώσης μίγα Κύπριδι κοινὰ σὺν αὐτοῖς,  
###5.1.220  
θηλυτέρους, γονίμων μηδέων ἀπαμήτορας ἄνδρας  
###5.1.221  
γαλλομανεῖς τʼ ἔσσεσθαι ἀγυρτῆράς τε προφαίνει,  
###5.1.222  
καὶ πολυπλαγκτοσύνης ἐπιβήτορας οἰκτροκελεύθους  
###5.1.223  
δυστυχέας, καμάτου τε κακοῦ διαδέκτορας αἰεί.  
###5.1.224  
ἢν δὲ Σεληναίην ἑλικάστερον αἰθροβολήσῃ  
###5.1.225  
ἀκτῖσι χρυσέῃσι φιλομμειδὴς Ἀφροδίτη,  
###5.1.226  
ἢ κοινῶς ἐπὶ ταὐτὸ πόλου διὰ κύκλα περῶσιν  
###5.1.227  
δωδεκατημορίοισι, προφήτορας ἱερολάμπρους  
###5.1.228  
ἀνέρας ἐμφαίνουσι, καὶ ἐν τελετῇσιν ἀρίστους  
###5.1.229  
μυστιπόλους ῥεκτῆρας ἰδʼ ὀργιόωντας ἔσεσθαι.  
###5.1.230  
Ἄρης δʼ Ἑρμείαν διὰ λαμπάδος ἀντία βάλλων,  
###5.1.231  
ἢ δρόμον εἰς ἰσόμοιρον ἰὼν μετὰ τοῦδε σελασμοῦ,  
###5.1.232  
σωματοφρουρητῆρας ἰδʼ ἔμπαλι σωματοφόρβους,  
###5.1.233  
πλαστογράφους τεύχει τε καὶ ἐν ψευστοῖς προφέροντας,  
###5.1.234  
καὶ θεολωβήτας, κακοεργέας, ἀφθιτομίσους  
###5.1.235  
καὶ κατονειδιστῆρας ἐν ἀλλοτρίῃσι βλάβῃσιν,  
###5.1.236  
ψέκτας ἀνθρώπων διαβλήτορας, οἷς τὸ τεχνασθὲν  
###5.1.237  
εἰς ἀπάτην δολόεσσαν ἀληθείης πέλας ἥξει.  
###5.1.238  
ἡνίκα δʼ ἂν σὺν τοῖσι καὶ Οὐρανίδης Κρόνος ὀφθῇ  
###5.1.239  
ζωιδίῳ, βαίνων τε κατʼ αἰθέρα φαίνοπι ῥόμβῳ  
###5.1.240  
ἢ κατὰ Τοξότεω βάλλῃ σελάγισμα μέλαθρον,  
###5.1.241  
ἠὲ κατʼ ἰχθυόεντα βορειοτάτην τε χορείην,  
###5.1.242  
ἔνθα τε Παρθένος ἐστὶ περὶ Πλάστιγγα Λέων τε,  
###5.1.243  
ἰχθυοθηρευτάς τε καὶ ἰξοβόλους δολοεργούς,  
###5.1.244  
τοξελκεῖς τε τίθησι, καὶ ὀρνίθων τροφοποιούς,  
###5.1.245  
θηροδιδασκαλίης τʼ ἐπιβήτορας ἡμεροέσσης,  
###5.1.246  
οἷς ἀγρίη γενεὴ τιθασῷ πρηύνετʼ ἀγωγῇ,  
###5.1.247  
κτηνῶν δʼ ἀγρονόμων σημάντορας ἐμβασικοίτους·  
###5.1.248  
τούτων οὐκ ἀτυχὴς μὲν ἔφυ βίος, ἀλλʼ ἐπίμοχθος.  
###5.1.249  
αἰπυπλανὴς δὲ Κρόνος Μήνης ἀκτῖσι πελάζων  
###5.1.250  
δωδεκατημορίοισιν ἐν ἀλλαγμοῖσιν ἑαυτῶν  
###5.1.251  
ἀχθοφόρους ὑδρέας τε καθαρτῆράς τε κελεύθων  
###5.1.252  
ἀμφοδικῶν, οἰκτρούς τʼ ἀμαρησκαπτῆρας ἔσεσθαι  
###5.1.253  
ἀγγέλλει, λουτρῶν τε καθαρτῆρας βαλανείων,  
###5.1.254  
ἔν τε παραγχυσίῃσι μέλη μωλυτὰ καθέψει  
###5.1.255  
καὶ πτηνοῖσιν ἄβρωτα καὶ ἀρνοφάγοισι λύκοισιν·  
###5.1.256  
πρὸς δʼ ἔτι φύσονται τούτοις καρποσπόροι ἂνδρες,  
###5.1.257  
ληνῶν ἀντλητῆρες, ἐν ὕδατι γηράσκοντες,  
###5.1.258  
ἀρδευταὶ φορβῆς, λαχανηφόροι, ἡδʼ ἐπίμοχθοι  
###5.1.259  
ὀνθολόγοι, γαίης τε μεταλλευταὶ καὶ ὑπουργοὶ  
###5.1.260  
δυσπονίης, οἷς λᾶες ἀπʼ οὔρεος ἀκροτομοῦνται,  
###5.1.261  
χαλκὸς κασσίτερός τε κελαινόχροος τε σίδηρος,  
###5.1.262  
πάντα θʼ ἅτ’ ἐκ γαίης μερόπων ἐπίνοια ματεύει.  
###5.1.263  
ἢν δʼ ἀκτὶς Κρονικὴκορυφὴν ἐπ’ Ἀρήιον ἔλθῃ,  
###5.1.264  
φεγγοβολῶν ὀπτῆρα κακὸς κακόν, αἰγλάζοντες  
###5.1.265  
ἔν θʼ ὁρίοις ἰδίοισι δυωδεκατημορίοις τε  
###5.1.266  
συμμίγδην ἐπιβῶσι τριγωνίζοντι σελασμῷ,  
###5.1.267  
γαστροτόμους, νεκρῶν τε ταριχευτῆρας ἀπηνεῖς  
###5.1.268  
ἔσσεσθαι φαίνουσι, κακεμπορίης τε ματευτάς,  
###5.1.269  
καὶ μυσαροὺς σηπτοῖσι τεχνάσμασι σηπεύοντας  
###5.1.270  
ἔνθα δυσοσμίη τε καὶ οἰκτρότατʼ ἔργα τελεῖται.  
###5.1.271  
Ἐέλιος δʼ ἀκάμας ὅτʼἂν ἀθρῇ τὸν πυρόεντα  
###5.1.272  
ἀστέρʼ Ἐνυαλίοιο, θοαῖς ἀκτῖσι βολαυγῶν,  
###5.1.273  
ζωιδίων τετράγωνον ἀνʼ οὐρανόεσσαν ἀταρπὸν  
###5.1.274  
ἀμφίκερω Ταύροιο καὶ αἰθοτόκοιο Λέοντος  
###5.1.275  
Κριοῦ τʼ εἰαρόεντος ἐπʼ ὠδίνεσσι βροτείαις,  
###5.1.276  
ἰσγυρῶν ἔργων τεύχει πονοπαίκτορας ἄνδρας,  
###5.1.277  
ὀχλοχαρεῖς, φιλόμοχθα θεατρομανοῦντας, ἴχνεσσιν  
###5.1.278  
αἰθροβάτας, πηκτοῖσι πεταυριστῆρας ἐν ἄκροις,  
###5.1.279  
αἰθέρι καὶ γαίῃ μεμετρημένα ἔργα τελοῦντας,  
###5.1.280  
μιμοβίους, χλεύης τʼ ἐπιβήτορας, ὑβριγέλωτας,  
###5.1.281  
ἐν ξείνῃ γήρως ἐπιβήτορας, ὀθνιοτύμβους,  
###5.1.282  
ὄρνεα γῆς, πόλιος πάσης ἀπόλιστα γένεθλα,  
###5.1.283  
μωρόφρονας, λιτούς, ἀσχήμονας, αἰσχρογέλωτας,  
###5.1.284  
κρατοπαλεῖς, ἀχίτωνας, ἀεὶ κορυφῇσι φαλακρούς,  
###5.1.285  
ὧν ὁ βίος χλεύῃ τέχνην ἀπεμάξαθʼ ἑτοίμην.  
###5.1.286  
ἢν δὲ σὺν Ἠελίῳ τε καὶ Ἄρεϊ καὶ Κύπρις ὀφθῇ,  
###5.1.287  
σχοινοβάτας τεύχει, καλοβάμονας, ὑψόθεν εἰς γῆν  
###5.1.288  
γειτονίῃ θανάτοιο καταρριπτοῦντας ἑαυτούς,  
###5.1.289  
ὧν ὁ πόρος μόρος ἐστίν, ἐπὴν εἰς σφάλματα νεύσῃ.  
###5.1.290  
τούτοις δʼ ἄμμιγα πᾶσι Κρόνου συναλώμενος ἀστὴρ  
###5.1.291  
τειχοδόμους τε τίθησι, καὶ εὐτόλμους κεραμουργοὺς  
###5.1.292  
πηλαίης πλίνθου τε καὶ εὐτοίχων κανονισμῶν  
###5.1.293  
θριγκῶν τʼ εὐθυντῆρας, ἀεὶ καμάτοισι συνήθεις.  
###5.1.294  
ἢν δʼ ἰσόμοιρα κέλευθα Κυθηριὰς Ἄρεϊ βαίνῃ,  
###5.1.295  
ἠὲ τρίγωνος ἐοῦσα κατʼ ἔμβασιν ἢ τετράγωνος,  
###5.1.296  
ἢ διαμετρήσῃ φάος ἄπλετον ἀστέρι κείνῳ,  
###5.1.297  
ἄμφω δʼ αὖτε τὸν αὐτὸν ἄμα θρώσκωσι τυχόντες  
###5.1.298  
δωδεκατημορίων ἑλικὸν δρόμον αἰθροδόνητον,  
###5.1.299  
τηνίκα τοὺς τεχθέντας ἀναγγέλλουσιν ἔσεσθαι  
###5.1.300  
ζωροπότας οἴνου, μεθυχάρμονας, εἰλαπινουργούς,  
###5.1.301  
δαιτυμόνας θιάσοισιν ἀεικώμους, ἀκολάστους,  
###5.1.302  
ἤματα νύκτας ἄγοντας ὕπνῳ μετακοσμηθέντα·  
###5.1.303  
πρὸς τούτοις δʼ ἔτι πουλὺ κακώτερα βλαστήσουσιν,  
###5.1.304  
πλαστοκόμαι, νομίμων λεχέων κλεπτῆρες ἄθεσμοι,  
###5.1.305  
μοιχευταὶ μυρόεντες ἀεί, νεομορφοτύπωτοι,  
###5.1.306  
μάστροπά τʼ ἔργα πελοῦντες, ἀεὶ κακίῃσι γυναικῶν  
###5.1.307  
σύμβουλοι, δόλιοι, κακομήστορες, αἰσχροδιδάκται,  
###5.1.308  
ἴδμονες ὧν ἄλοχοι θαλάμους πωλοῦσι συνεύνων.  
###5.1.309  
ὁππότε δʼ ἄν τούτοισι Κρόνου βλαβεραυγέος ἀστὴρ  
###5.1.310  
συννεύῃ κατὰ χῶρον ἀνοικείοισι κελεύθοις,  
###5.1.311  
παμπαθέας, στομάτεσσιν ὀπυιομένους, γονοπώτας,  
###5.1.312  
μήδεα μασθὸν ἔχοντας, ἀναστροφίῃ τʼ ἐφυβρίστους  
###5.1.313  
ἐκφαίνει φύσεσθαι, ἑταιροτρόφους τε γόητας,  
###5.1.314  
πορνοσύνης ἀκρατοῦς σημάντορας, αἰσχεοκερδεῖς,  
###5.1.315  
ἔχθιστον μυσαρὸν μεμαχλευμένον ἦτορ ἔχοντας,  
###5.1.316  
παμψέκτους, ἀπόφωλα βίου μυσαρωπὰ γένεθλα.  
###5.1.317  
φαινούσαις δʼ ἀκτῖσιν ὅτʼ ἂν Κρόνος εἰς Ἀφροδίτην  
###5.1.318  
λαμπάζῃ, σελάεσσι φλογὸς βαρυβάμοκος ὁλκῷ,  
###5.1.319  
Ἄρης δʼ αἰθαλόεις παρέῃ σὺν τοῖσι διωγμοῖς,  
###5.1.320  
βυρσοτόμους τεύχει, δοροεργέας, ἔν τε καθέδραις  
###5.1.321  
σκυτείῃ τέχνῃ μεμελημένα δαιδάλλοντας,  
###5.1.322  
θηλυλάλους, ῥώπου τε γυναικῶν ἴδριας αἰεί,  
###5.1.323  
τεκτοσύνης τʼ ἄρχοντας, ἰδ’ ἐν ναυπηγέσι τέχναις  
###5.1.324  
καγκανέης ὕλης πελεκήτορας εὐξυλοεργούς,  
###5.1.325  
λαοτόμους τε πέτρης σκληρώδεος, ἐγρεσιοίκους,  
###5.1.326  
ἠδὲ λιθοψώκτῳ καμάτῳ βίον ἰθύνοντας.  
###5.1.327  
τούτοις δʼ Ἑρμάων ἐπὶ τέρμονας ἡνίκʼ ἂν ἔλθῃ  
###5.1.328  
οἰκείως, εὔσχημον ἔχων φάος Ἄρεος ἄστρῳ,  
###5.1.329  
πρηκτῆρας δείκνυσι τελωνητάς τε βιαίους  
###5.1.330  
φύσεσθαι, δεινούς τε χρεάρπαγας ἐργολάβους τε,  
###5.1.331  
ἔνθεν ἐπήρειαί τε καὶ ἐκδύσιες τελέθουσιν,  
###5.1.332  
ψευδοκατηγορίαι τε κατηγορίης τε τεχνασμοί.  
###5.1.333  
μαρμαρυγὴν δʼ ἀκτῖνος ὅτʼἂν σελαηφόρος Ἑρμῆς  
###5.1.334  
ἀμφὶ Σεληναίης σκολιὸν λαβύρινθον ὀρίνῃ,  
###5.1.335  
ἠὲ πέλῃ κατὰ ταὐτὸν ἐπʼ αὐταῖς λαμπάσι Μήνης  
###5.1.336  
δωδεκατημορίων, ἀντώπια φάγγεα κόσμου,  
###5.1.337  
ἀγραυλοὺς δείκνυσι κυνηγητῆρας ἔσεσθαι  
###5.1.338  
ἄρκυσι καὶ σταλίκεσσιν ἐυσταθέεσσι μέλοντας,  
###5.1.339  
αἰθροτόκου τε γονῆς ἐπιβήτορας ἰξευτῆρας,ʼ  
###5.1.340  
ἐνδεέας τε τίθησι τροφῆς κάμνοντας ἐπʼ ἔργοις·  
###5.1.341  
ἢν δὲ καὶ οἰκείων ὁρίων ψαύσωσιν ἅμʼ ἄμφω,  
###5.1.342  
ὑλογράφους ἄνδρας, κηραγγέας, ὁλκαδοχρίστας,  
###5.1.343  
ζωοτύπους, μακάρων ἀποπλάστορας, εἰκονομόρφους  
###5.1.344  
θήσονται, μεθόδῳ τε λινοστολίης προφέροντας,  
###5.1.345  
πευκῆέν τε λίπασμα συνασκοῦντας σὺν ἐλαίῳ,  
###5.1.346  
μόχθον πισσήεντα πονήσοντας παλάμῃσιν.  
###5.1.347  
Ἀκτὶς δʼ αἰγλήεσσα Σεληναίης Ἀφροδίτην  
###5.1.348  
φωτὶ νέῳ βάλλουσα καὶ Ἄρεϊμαρτυρέουσα,  
###5.1.349  
ἀλλοτρίων θαλάμων φαίνει ληίστορας ἄνδρας  
###5.1.350  
ἔσσεσθαι, μοιχευτὰ λέχη μελάθροισιν ἔχοντας·  
###5.1.351  
θἢλυ δʼ ἐὸν τὸ πεφυκὸς ἐν ἤματι τοῦδε σελασμοῦ  
###5.1.352  
πάγκοινον κέρδος θηρήσεται ἀνδράσι μιχθέν,  
###5.1.353  
ἔκ τε χαμαιτυπίης ἕξει βίον εὔπορον αἰεί.  
###5.1.354  
Ἑρμείου δʼ ἀκτῖνες ἐπὴν Κρόνον ἀκροβολῶσιν,  
###5.1.355  
Ἄρεά τʼ ἐγρεκύδοιμον ἐπὴν ἐφορῶσʼ ἐπὶ τούτῳ,  
###5.1.356  
ὃς δὲ Διωναίης Κύπριδος θοὸν ἀστέρα βάλλῃ,  
###5.1.357  
τηνίκα δὴ μαχλάδας τεύχει παντοῖα μιγείσας,  
###5.1.358  
καὶ πόρνας, τριβάδας τʼ ἀνδρόστροφα ἔργα τελούσας.  
###5.1.359  
ἢν δʼ ἰσόμοιρα φανῇ Κυθερηιὰς Ἑρμάωνι,  
###5.1.360  
ἄνδρεσσι ξείνοισι καὶ ἀλλοδαποῖσι μιγεῖσαι  
###5.1.361  
δεσποτίδες μεγάλων τε βίων μελάθρων τε φανοῦνται.  
###5.1.362  
τὸν συνετὸν κατιδών διὰ τετράδος ὅβριμος Ἄρης  
###5.1.363  
οὐκ ἀγαθὸν τελέσει, βλαβερὸν δʼ ἐπὶ πᾶσιν ὀρίνει,  
###5.1.364  
σκυλμοὺς ὑπνοφανεῖς, φαντάσματά τʼ ἡδʼ ἐπαγωγάς·  
###5.1.365  
καὶ διεγείρονται νεκύων θάμβησιν ἔχοντες.  
###5.1.366  
Αἰθαλόεις δʼ ἀστὴρ Ἄρεως ἀκτῖσι Σελήνην  
###5.1.367  
φεγγοβολῶν ἰσόμοιρa κατʼ Οὐλύμποιο κέλευθα  
###5.1.368  
ἀκροτάτοις κέντροισι, πρὸς ἐκθεσίην ἀτίθηνον  
###5.1.369  
θηλυτέρων βρεφέων τε καὶ ἀρσενικῶν βίον ἕλκει·  
###5.1.370  
οὐ μὴν εἰς θάνατόν γε πορεύσεται ἔκθεσις ἥδε,  
###5.1.371  
ἀρνυμέναις δὲ γυναιξὶ τροφοῖς θʼ ὑποβάλλετʼ ὀθνείαις·  
###5.1.372  
κἢν μὲν ἐπισκοπέῃ γενέθλην Κρόνος, εἰς ζυγὸν ἥξει  
###5.1.373  
λατρείης πονόεντα· Διὸς δʼ ἐπιδερκομένοιο,  
###5.1.374  
ἦμαρ ἐλευθερίης ἕξει ποιητὸς ὀθνείων,  
###5.1.375  
συληθεὶς γονέων, οὐ γνήσιος ἐν μεγάροισιν,  
###5.1.376  
σὺν δὲ διωνυμίῃ τε καὶ ἐν διποληίδι φήμῃ  
###5.1.377  
ζήσεται ἀλλοτρίων γονέων, οὐχ ὧνπερ ἔβλαστεν,  
###5.1.378  
χρήμασι καὶ στοργαῖς καὶ παιδοσύνῃσιν ὀθνείων.  
###5.1.379  
αὐτὰρ ἐπήν γε Κρόνος Μήνῃ ἰσόμοιρος ὑπάρχῃ,  
###5.1.380  
ἢ διάμετρα φανῇ πλαγκτῷ κόσμοιο πορείῃ  
###5.1.381  
πάμπαν ἐς ἐκθεσίην βρεφέων γένος ἔσσυτʼ ἐκείνων,  
###5.1.382  
ὧν γένεσις πρὸς μητρὸς ἐλέγχεται ἀνδράσι δούλη,  
###5.1.383  
ἐκ γενέτου δὲ πέφυκεν ἐλεύθερα δεσποσυνάων.  
###5.1.384  
ἢν δὲ Κύ πριςτούτοις προσμαρτυρέουσα γένηται,  
###5.1.385  
ἥσσονες ἐκ πατέρων μητρὸς θαλέθουσι λοχείαις.  
###5.1.386  
ἦμος δʼ Ἑρμείας Ζηνὸς φαέεσσʼ ἰσόμοιρον  
###5.1.387  
ὁρμήσῃ, τῆμος μὲν ὁ φυόμενος θηητῶν  
###5.1.388  
σεμνοτάτων γονέων ὀφθήσεται, οὗ πατρὶ μήτηρ  
###5.1.389  
παρθένος εἰς θαλάμους ζευχθήσεται ἀνδρὸς ἄπειρος,  
###5.1.390  
ἔσσεται ἐν γενέθλῃσι φάος σπανάδελφον ἐσαθρῶν.  
###5.1.391  
σχῆμα δʼ Ἄρευς ἐπὶ τοῖσιν ὅτʼ ἄν πυριμάρμαρος ἀστὴρ  
###5.1.392  
Κύπριδι συννεύσῃ, ἔτι καὶ Κρόνου εἰσορόωντος,  
###5.1.393  
ἢ μετὰ χηρείην μήτηρ πατρὶ τοῦδε συνήξει,  
###5.1.394  
ἢ διὰ μοιχοσύνην δολοεργέα νυμφευθεῖσα.  
###5.1.395  
Ἠέλιος δὲ Κρόνοιο καὶ Ἄρεος ἀστέρας ἀθρῶν  
###5.1.396  
ἀκτινηβολίῃσι φαεσφόρου Οὐλύμποιο,  
###5.1.397  
ναυσιβάτας φαίνει καὶ ἐν ὕδασι νήκτορας ἄνδρας  
###5.1.398  
ἔσσεσθαι, σκαφέων τε κυβερνητῆρας ἀύπνους,  
###5.1.399  
πρωτάρχας τε νεῶν, οἳ πολλάκι ναυφθορίῃσιν  
###5.1.400  
χείματος ὀρνυμένου βίοτον λείψουσι διʼ ἅλμης,  
###5.1.401  
νηχόμενοι Μοίραις βαιὸν χρόνον ἐν πελάγεσσιν.  
###5.1.402  
Παμφαίνων δʼ ἀστὴρ ὁπότʼ ἂν πολιοῖο Κρόνοιο  
###5.1.403  
Ἠελίου σελάεσσιν ἀνʼ οὐρανὸν ᾖ ἰσόμοιρος,  
###5.1.404  
τηνίκα φυομένων βρεφέων γεννήτορα πρῶτον  
###5.1.405  
μητέρος εἰς Ἀίδην πέμψει νεκυοστόλος Αἶσα,  
###5.1.406  
κτήματά τʼ ἐξολέσει πατρώια καὶ πολὺν ὄλβον·  
###5.1.407  
καὶ δὲ κασιγνήτων θανάτους ὁρόωσι προόντων,  
###5.1.408  
πλοῦτον δʼ ἐκ θανάτων πολλῶν μέγαν αὐξήσουσιν.  
###5.1.409  
ἢν δὲ Σεληναίης ἀκτὶς ἰσόμοιρα πελάζῃ  
###5.1.410  
φωτὶ Κρόνου, μάρτυς δʼ ἐπὶ σήματι τῷδε γένηται  
###5.1.411  
καὶ Πυρόεις, μήτηρ προτέρη πατρὸς ἵξετʼ ἐς Ἅιθην,  
###5.1.412  
ἠὲ μογοστοκίῃ δεδαιγμένη, ἢ διὰ νούσου  
###5.1.413  
ἀμβλωσμοῦ θʼ, ἃ γυναιξὶ φύσις κρύφιμιʼ ἄλγε’ ἔδωκεν.  
###5.1.414  
Ζεὺς δʼ ὅτʼ ἂν Ἑρμείαντε καὶ ἱμερτὴν Ἀφροδίτην  
###5.1.415  
ἀκτῖσιν φαέθουσι βάλῃ λαμπραυγέσι κόσμου,  
###5.1.416  
αὐτοκασιγνήτας ῥέζει κείνοισι βροτοῖσιν  
###5.1.417  
νύμφας συγγενικάς τε, λοχεύονται δʼ ἀπὸ τούτων  
###5.1.418  
ἄνδρες παιδείης ἡγήτορες, ἔν τε καθέδραις  
###5.1.419  
γραμματικαῖς δήμοιο βίον διαποιμαίνοντες.  
###5.1.420  
Ἠέλιος δʼ ἀκάμας ὁπότʼ ἂν Κύπριν Ἄρεϊ κοινῶς  
###5.1.421  
ἀκτινηβολίῃσι πυριβλήτοισι καταθρῇ,  
###5.1.422  
γνάπτορας εὐσήμων πέπλων, καὶ τεύκτορας αὐτῶν  
###5.1.423  
ἱστοπόνους ἔσσεσθαι, ἰδὲ σμητῆρας ἀρίστους  
###5.1.424  
πρηκτῆράς τʼ ἀγεληδὸν ἀλωομένους διὰ παντός.  
###5.1.425  
Ἑρμάων δʼ ὁπότʼ ἂν Δία καὶ Κρόνον ἀγκυλομήτην  
###5.1.426  
ἀκτῖσι στίλβουσι φλογὸς λαμπτῆρσι πελάζῃ,  
###5.1.427  
νηοπόλους ἱερῆας, ἰδὲ ζακόρους θεοσέπτους,  
###5.1.428  
γραμματέας, τεμενῶν τε προφήτορας ἂνδρας ἀυτεῖ  
###5.1.429  
μυστιπόλους, ἱερῶν τε προϊσταμένους στεφανηδὸν  
###5.1.430  
ἔσσεσθαι σηκῶν τε νεωκορίῃσι μέλοντας.  
###5.1.431  
ὁππότε δʼ ἂν Κυθέρειαν ἐν ἀκτίνεσσι βολαυγῇ,  
###5.1.432  
Ἄρεά τʼ οὖ πυρόεντα βραδὺς Κρόνος, οἱ τότε φύντες  
###5.1.433  
γειοπόνοι ζήσουσι φυτοσπορίας ἀγαπῶντες  
###5.1.434  
ὀθνείης χώρης τε καὶ οἰκείης διὰ παντός·  
###5.1.435  
λήψονται δὲ λέχη δίχα γράμματος, οὐχὶ νόμοισιν,  
###5.1.436  
ἐκ μετεωροσύνης δὲ συναντήσαντες ὁμεύνοις.  
###5.1.437  
Κύπριν δʼ ἀφρογένειαν ἑλιξοπόρον τε Σελήνην  
###5.1.438  
πυρσοβόλοις ἀκτῖσι βαλὼν τευχεσφόρος Ἄρης  
###5.1.439  
μηχανικοὺς τεύχει τε καὶ ὀργανοπήκτορας ἄνδρας,  
###5.1.440  
τεκτοσύνης τʼ ἄρχοντας, ἰδ’ αὐτοδίδακτα τέχνῃσιν  
###5.1.441  
θαύματα δαιδάλλοντας, ἐν ἀλκήεντί τε θυμῷ  
###5.1.442  
ἐργοπόνους παλάμῃσι καὶ ἁδροτάτους καὶ ἀρίστους  
###5.1.443  
ἀχθοφόρους, καμάτων τε πόνους εἰς τέρψιν ἄγοντας.  
###5.1.444  
τούτοις δʼ Ἑρμείας φαύλοις ἐν σχήμασιν ὀφθεὶς  
###5.1.445  
μυθολόγους τεύχει τε καὶ αἰσχεορήμονας ἄνδρας,  
###5.1.446  
μωρολόγους, χλεύης θʼ ἡγήτορας, ὑβριγέλωτας,  
###5.1.447  
ἔν τʼ ἀρεταλογίῃ μυθεύματα ποικίλʼ ἔχοντας,  
###5.1.448  
ψηφάων παίκτας τε καὶ ἐξ ὄχλοιο πορισμῶν  
###5.1.449  
βομβηδὸν ζώοντας, ἀλήμονας ἧς χθονὸς αἰεί.  
###5.1.450  
Ἢν δὲ Κύπρις Μήνη τε σὺν Ἠελίῳ τε καὶ Ἑρνῇ  
###5.1.451  
μάρτυρες ἀλλήλων μέσον οὐρανὸν ἀμφιπολῶσιν,  
###5.1.452  
ἡδʼ ἐν ζωιδίοισι διμορφώτοισι πέλωνται,  
###5.1.453  
Ἰχθύσιν ἢ Διδύμοισι συνωρίζουσι κατʼ αἴθρην,  
###5.1.454  
Τοξότεω κατὰ κύκλον ἢ ἐς σταχυηφόρον ἁγνὴν  
###5.1.455  
Παρθενικήν, τῆμος διδυματόκα φύσεται ἀνδρῶν  
###5.1.456  
σώματα καὶ τριδύμων παίδων θαυμαστὰ γένεθλα·  
###5.1.457  
κἢν μὲν Ζληνὶ Κύπρις κατὰ φῶς ἰσόμοιρον ἐνεχθῇ,  
###5.1.458  
ἄρσενες ἔσσονται δισσοὶ γένει, ἄμμιγα δʼ αὐτοῖς  
###5.1.459  
κούρη ἀπʼ ὠδίνων τεχθήσεται ἐσχατόωσα·  
###5.1.460  
Οὐρανίδου δὲ Κρόνοιο θεωροσύνην ἐπέχοντος,  
###5.1.461  
θηλυγενὴς διδύμων ἔσται τόκος ἄρσενος ἐκτός·  
###5.1.462  
ἐν κακοδαιμοσύνῃ δʼ Ἄρεος κατεναντία Μήνης  
###5.1.463  
μαρμαρυγὰς φαίνοντος, ὁ τικτόμενος τότε θνητῶν  
###5.1.464  
σῶμα περισσομελὴς τεχθήσεται, ἔκμετρα γυῖα  
###5.1.465  
πὰρ φύσιν ἡμερίην δεικνὺς μερόπεσσιν ἀθρῆσαι.  
###5.1.466  
Ὁππότε δʼ εἰν ἀγαθοῖσι τόποις στείχωσι κατʼ αἴθρην  
###5.1.467  
Ἄρης πυρσοτόκος θʼ εἱλιξόπορός τε Σελήνη,  
###5.1.468  
τεύχουσιν σοβαροὺς πολυίστορας ἄνδρας ὑπουργούς,  
###5.1.469  
ἡγεμόνων φιλίῃσι γεγηθότας, ἀμφὶ δὲ μισθῷ  
###5.1.470  
πουλυπλανεῖς ξενίῃσιν ἀρήια λήματʼ ἔχοντας,  
###5.1.471  
καὶ πάσης στρατιῆς ἐπιβήτορας ἐν προκοπῇσιν.  
###5.1.472  
ἢν δὲ Κρόνου βλαβεραυγὲς ἐς Ἄρεα φέγγος ἀθρήσῃ,  
###5.1.473  
δισσὰ δʼ ἐναντιόωντα φανῇ σελαγίσματα τῶνδε,  
###5.1.474  
τῆμος ὅσοις γενεὴ μεροπήιος ἄρχεται ἀνδρῶν,  
###5.1.475  
ἐν κακοδαιμοσύνῃ καματώδεϊ πᾶσα βιώσει,  
###5.1.476  
νουσομελεῖς τεύχουσα βροτούς, ὀδύνῃσι συνήθεις,  
###5.1.477  
κινδύνων βλαβερῶν τε δυσεκφεύκτων τε παρέδρους.  
###5.1.478  
Μήνη δʼ ἀμφίκερως σκολιόδρομος ἡνίκʼ ἂν ὀφθῇ  
###5.1.479  
Ἄρεος εἰς τετράγωνα πόλου λοξεύματα βᾶσα,  
###5.1.480  
ἢν δʼ ἐπὶ δυομένῳ κατὰ γῆς ἀπὸ τέρμονος αἴθρης  
###5.1.481  
Στίλβων ἀμφʼ αὐτοῖς ἢ καὶ διάμετρος ὁραθῇ  
###5.1.482  
ζωιδίῳ κόσμοιο, κακοὺς ληίστορας ἄνδρας  
###5.1.483  
ἐκφύσει, θυρέτρων ἐπανοίκτορας ὀθνειάων,  
###5.1.484  
κλεπτῆρας φαύλους, νυκτοπλανέας τε λαθραίους·  
###5.1.485  
οὗτοι φωρηθέντες ἐν ἀλλοτρίοισι μελάθροις  
###5.1.485a  
I 313 εἰς συνοχὰς ἥξουσι σιδηρήεντά τε δεσμά,  
###5.1.486  
εἱρκτὰς δʼ οἰκήσουσι φυλασσόμενοι ἁλυσηδόν,  
###5.1.487  
ἔν τε βιαιοτάτῳ θανάτῳ βίον ἐκλείψουσιν,  
###5.1.488  
ἢ φονίοις ξίφεσιν δεδαϊγμένοι ἢ πελέκεσσιν,  
###5.1.489  
ἢ βρόχον ἀλγινόεντα διʼ αὐχένος ἐκδήσαντες  
###5.1.490  
πνεῦμα λυγρὸν λείψουσι πικρῆς Μοίρης ὑπʼ ἀνάγκῃ.  
###5.1.491  
Κύπρις δʼ ἀφρογένεια βροτῶν ὡροσκόπα φέγγη  
###5.1.492  
δερκομένη, θήσει μὲν ἐν εἰλαπίναις φιλομούσους,  
###5.1.493  
ἡδυπότας, θιάσων κωμάστορας, ἔκ τε γυναικῶν  
###5.1.494  
ὀθνείων στοργῇσι κεκασμένα φίλτρα φέροντας,  
###5.1.495  
μοιχείας τ᾿ ἀγαπῶντας, ἑν αἷς ὕβρις, οὐ κύπρις ἄρχει.  
###5.1.496  
Ζεὺς δʼ ὁπότʼ ἂν φαέθων ὡροσκόπον ὄμμα τιταίνῃ,  
###5.1.497  
εὐμόρφους τε τίθησι καὶ εὐτυχέας καὶ ἐπόλβους,  
###5.1.498  
ἔν τʼ ἀρχαῖς πλειστῇσι πάτρης τὰ βέβαια φρονοῦντας.  
###5.1.499  
τούτῳ δʼ εὖτʼ ἂν Ἄρης μίγδηνἰκέλῃσι πορείαις  
###5.1.500  
σχηματίσῃ κατὰ κόσμον, ἰχνοβλαβέας, φθινοκώλους,  
###5.1.501  
νευρονόσους, ποδαγρούς, ἀχθήμονας ἄνδρας ἀυτεῖ  
###5.1.502  
ἔσσεσθαι, κατὰ μικρὰ νεκρούμενα δάκτυλʼ ἔχοντας.  
###5.1.503  
θηλυγενεῖς δὲ γυναῖκες, ἐπὴν Κρόνος ὡρονομήσῃ,  
###5.1.504  
φύσονται λαμπραί, βαθυχρήμονες, ὀλβομέλαθροι,  
###5.1.505  
ἀξιοπιστοσύνῃ μεμελημέναι, ἀλλὰ πρὸς ἄνδρας  
###5.1.506  
παγκοίνως ζήσουσιν ἐπίψογα, νύκτας ἄγουσαι  
###5.1.507  
ἀλλοτρίοις θαλάμοις, κέρδει βίον ἰθύνουσαι.  
###5.1.508  
Ἠέλιος δʼ ἀκάμας, πυρόεν σέλας, ἡνίκʼ ἂν ἔλθῃ  
###5.1.509  
ἀρσενικοῖς ζώοισι κατʼ αἰθέρος ἠερόπλαγκτον  
###5.1.510  
ζωφορίην, θήλεια δʼ ἔχῃ νεολαμπέα Μήνην,  
###5.1.511  
τῆμος ὅσοι φύσονται, ἐν ἀνθρώποισι κράτιστοι  
###5.1.512  
ἄνδρες, ἀριστοπονῆες, ἐλεύθερα λήματʼ ἔχοντες,  
###5.1.513  
εὔσημοι γενεήν, ἀγαθοὶ φύσιν, ἀξιόμορφοι,  
###5.1.514  
δοξοφόροι, πάτρης κηδέστορες ἰθυδίκαιοι.  
###5.1.515  
ἢν δέ τʼ ἐναλλάξωσι, Σεληναίη μὲν ἐπʼ ἄρσεν,  
###5.1.516  
Ἠέλιος δʼ ἐπὶ θῆλυ πολυζώοισιν ἐν ἄστροις,  
###5.1.517  
νωχελέες τε πέλουσι, καὶ ἄπρηκτοι καὶ ἄτολμοι,  
###5.1.518  
πηρώσει ψυχῆς νενεφωμένα βουλεύοντες.  
###5.1.519  
αὐτὰρ ἐπὴν εἰς θῆλυ καταντήσωσιν ἰόντες  
###5.1.520  
ἀμφότεροι, Μήνης τετελεσμένα τερμοδρομούσης,  
###5.1.521  
πουλυπλανεῖς, ξενῖης, ἐπιβήτορας ἄνδρας ἔσεσθαι  
###5.1.522  
αὐδῶσιν, χαίροντας ἀεὶ μεταβλήμασι χώρης,  
###5.1.523  
καὶ πόλιος σπουδαῖα πρὸς ὀθνείους φορέοντας  
###5.1.524  
ἤθεα, καὶ τιμῇ μεμετρημένα πράγματʼ ἔχοντας,  
###5.1.525  
εἰς ἰδίην δὲ πάτρην ψογερὸν βίον ἰθύνοντας,  
###5.1.526  
οἰκείων ἔργων ἐπιλήσμονας, οὐχὶ θυραίων.  
###5.1.527  
ὁππότε δʼ ἀρσενικοῖς δισσοὶ μίγα φεγγοβολῶσιν  
###5.1.528  
ζωιδίοις κατὰ χῶρον ἀνάστερον, οἱ τότʼ ἔσονται  
###5.1.529  
τολμηροί, θρασύθυμα μεμηνότες, ἐχθροὶ ἑταίρων,  
###5.1.530  
πιστοτάτης φιλίης λυμάντορες, ἀκριτόβουλοι,  
###5.1.531  
οὐ μίαν εἰς ἀτραπὸν βιότου δρόμον ἐκνεύοντες,  
###5.1.532  
ἄλλοτε δʼ ἀλλοίην ζωὴν εὔτρεπτον ἔχοντες,  
###5.1.533  
πρήξιας ἀλλάσσοντες ἀεὶ μεθόδους τε πορισμῶν,  
###5.1.534  
ἐκ δʼ ἐνύδρων μόχθων τε καὶ ἐκ παράλοιο διαίτης  
###5.1.535  
δώματα ποιμαίνουσι καὶ ἐκ λιμένων τελέοντες,  
###5.1.536  
δημοσίων τελέων ἐμπείραμον ἦθος ἔχοντες.  
###5.1.537  
Μήνης δʼ ελίῳ σύνοδον κατὰ κόσμον ἐχούσης  
###5.1.538  
ζωιδίῳ δύνοντι, βροτῶν γένος ἔσσετʼ ἀμυδρόν,  
###5.1.539  
ἢ καὶ λυσσαλέῃ μανίῃ δεδαμασμένον αἰεί,  
###5.1.540  
φαρμακτόν, νοσόθυμον, ἀεὶ θανάτοιο πάρεδρον·  
###5.1.541  
πᾶσα βροτῶν ψυχὴ γάρ, ἐπὴν τάγε κοινὰ βίοιο  
###5.1.542  
μὴ φρονέῃ κατὰ θυμὸν ἀναισθήτῳ τε παλαίῃ  
###5.1.543  
δυσκρασίῃ, προτέθνηκε, καὶ ἢν φάος ὄμμασιλεύσσῃ·  
###5.1.544  
ψυχὴ γὰρ μερόπων ἀμαθὴς νεκύεσσιν ὁμοίη.  
###5.1.545  
ἢν δὲ Σεληναίη κατέχῃ πάμμηνα κέλευθα  
###5.1.546  
σύνδεσμόν τε Κρόνοιο, σεληνιόωντα φανείη  
###5.1.547  
φῦλα βροτῶν τάδε πάμπαν, ἰδ᾿ εἰδώλοισιν ὅμοια,  
###5.1.548  
καὶ κραδίῃ θεόληπτα, καὶ ἀκρατέοντι λογισμῷ  
###5.1.549  
ἔνσοφα, πάντα δʼ ἄβουλα κατʼ ἀνθρώπους προλέγοντα  
###5.1.550  
φοιβητοῖς μύθοισιν ἀποφθεγκτήρια κρυπτὰ  
###5.1.551  
ἐσσομένων ἔργων τε βίου ζωῆς τε κελεύθων.  
###5.1.552  
ἢν δὲ καὶ αἰθαλόεις ἀστὴρ σὺν τοῖσι φανείη  
###5.1.553  
Ἄρεος ἐν κύκλοισι θοοῦ δινήματι κόσμου,  
###5.1.554  
φάσμασι δαιμονίοισι συναντήσουσιν ἐκεῖνοι,  
###5.1.555  
ψυχῇ δερκόμενοι νεκροειδῆ, νερτερόμορφα,  
###5.1.556  
ἔν τε καταγγελίῃσι θεῶν μηνύμασί τʼ αἰεὶ  
###5.1.557  
ὀξύφοβοι λυπρὸν βιότου τέλος ἀθρήσουσιν,  
###5.1.558  
εἰδώλων στονόεντα τύπον διὰ παντὸς ὁρῶντες,  
###5.1.559  
ὧν πλάστειρα θέα πικροῦ θαμβήματος ἄρχει.  
###5.1.560  
Ἄρεϊ δυομένῳ μέσον οὐρανὸν ἢν Κρόνος ἔλθῃ,  
###5.1.561  
ἔσται μισέλλην γενέθλῃ, τιμήν τε θεοῖσιν  
###5.1.562  
οὐχὶ νέμων, ἄνομός τε φρεσίν, πλήθοντι λογισμῷ  
###5.1.563  
ἀλλόφρων, δύσμικτος, ἀμετροεπής, ἀτράπεζος,  
###5.1.564  
αὐτόνομος, κακόθυμος, ἀθεσμοφάγος, δολοεργός,  
###5.1.565  
ὀθνείων κτεάνων ἐπιθύμιος, ὃν διὰ παντὸς  
###5.1.566  
δῆμοι μισήσουσι διʼ ἀφροσύνην ἀλόγιστον.  
###5.1.568  
Μήνης ἐρχομένης μέσον οὐρανὸν ἐν γενέθλῃσιν,  
###5.1.567  
Ἑρμείας δύνων τε καὶ ὡρονομῶν Κρόνος ἄνδρας  
###5.1.569  
εὐξοάνους παλάμῃσιν ἀγαλμοτυπεῖς, θεοπλάστας,  
###5.1.570  
χαλκοτύποις τέχνῃσι κολοσσοπόνους παναρίστους  
###5.1.571  
Ζεὺς δʼ ὑψοῦ φοράδην νέον ἀστέρα φεγγοβολήσας,  
###5.1.572  
ὥρην Ἠελίου βιοτοσκόπον αὐγάζοντος,  
###5.1.573  
ἐκφαίνει γενεῆς βασιληίδος ἄνδρας ἔσεσθαι  
###5.1.574  
κοινωνοὺς μετόχους τε, καὶ ἐκ σοφίης κλέος ἕξειν,  
###5.1.575  
ῥητορικοῖς τε λόγοισι μέγʼ εὐτυχίης μετέχοντας  
###5.1.576  
ὄλβον καὶ βιοτὴν εὐδαίμονα καρπώσεσθαι.  
###5.1.577  
Ἑρμης δʼ εἰς ὥρην μεροποσπόρον ἡνίκʼ ἢν ἔλθῃ,  
###5.1.578  
δυνούσης Μήνης ὑπὸ λοίσθια τέρματα γαίης,  
###5.1.579  
ἀνέρες ἔσσονται βαθυχρήμονες, ἔν τε τραπέζαις  
###5.1.580  
πιστόφρονες πόλιος ταμιεύτορες, ἔν τε τοκισμοῖς  
###5.1.581  
καὶ χρείαις ζήσουσι βίον πολὺν ὀλβονομοῦντες.  
###5.1.582  
ἢν δὲ Κύπρις κατὰ γῆς ἕλκῃ δρόμον ἀστερόεντα,  
###5.1.583  
καὶ Κρόνος οὐρανίην ἀτραπὸν μεσοδερκέα βαίνῃ,  
###5.1.584  
στείρας τοι δείξει καὶ ἀτέκμονας ἀνδράσι νύμφας  
###5.1.585  
ἀσπορίῃ τε τόκοιο λέχη λιπόπαιδα φερούσας.  
###5.1.586  
Ζηνὸς δʼ αἰθροπλανὴς ἐπὶ τούτοις μάρτυρος ἀστὴρ  
###5.1.587  
δερχθείς, ἀλλοτρίων τέκνων ὑπόβλητα γένεθλα  
###5.1.588  
ἀνδράσιν ἠδὲ γυναιξὶν ὑπὸ στοργῇσι θυραίους  
###5.1.589  
ἢν δʼ ἰσόμοιρος Ἄρης κατὰ σήματα τοιάδε λάμψῃ,  
###5.1.590  
φύσονται μάχλοι, διδυμόστροφοι, ἀρσενομίκται,  
###5.1.591  
μεμφόμενοι φύσεως ὀρθὴν ὁδόν, ἔν τε πόλεσσιν  
###5.1.592  
ἀλλοτρίαις ζήσουσιν ἀλώμενοι αἰσχεόφημοι.  
###5.1.593  
ὁππότε δʼ ἂν γενέθλην ἐφέπῃ Κρόνος ὡρονομεύων,  
###5.1.594  
ἐν κακοδαιμοσύνῃ δὲ Σεληναίης φάος ὀφθῇ,  
###5.1.595  
Ἠελίου δʼ ἀκτῖνες ἀποκλίνωσιν Ὀυλύμπου,  
###5.1.596  
ἐκθεσίην ἕξουσι, τραφήσονται δʼ ὑπʼ ὀθνείων.  
###5.1.597  
Ἡνίκα δʼ ἂν Κυθέρη ἐσαθρῇ τεκνοσπόρον ὥρην  
###5.1.598  
φυομένων, συνέῃ δὲ Κρόνος τʼ Ἄρης τε σὺν αὐτῷ  
###5.1.599  
φέγγεϊ λαμπομένω κακοεργέι, τῆμος ἔσονται  
###5.1.600  
ἐξ ἀπελευθερίης βασιληίδος ἡμισύδουλοι.  
###5.1.601  
ἢν δʼ ἰσόμοιρα Κρόνοιο σελάσματα Κύπριδος ὀφθῇ,  
###5.1.602  
πανδούλους τε τίθησιν ὁμόζυγα λατρεύοντας,  
###5.1.603  
οἰκέτιδος γενεῆς τε πεφυκότας ἐκ γενετήρων·  
###5.1.604  
οὗτοι δεσποσύνων τε πικρὰς ἕξουσιν ἀνάγκας,  
###5.1.605  
ἐξ ἑτέρων τε δόμων ἑτέροις πάλι δουλεύσουσιν,  
###5.1.606  
ἑπτάκι κυρείαις καὶ πεντάκι καινισθέντες,.  
###5.1.607  
εἰς γῆρας δʼ ἥξουσιν ἀνασσόμενοι διὰ παντός.  
###5.1.608  
Ἠελίου δʼ ἀκτῖνες ἀνοικείως ἐπὶ τούσδε  
###5.1.609  
νεύουσαι δεσμούς τε κατηγορίας τε φοροῦσιν  
###5.1.610  
ἀνδράσιν οἰκονόμοισι, καὶ ἔμπαλιν ἔκλυσιν ἄτης,  
###5.1.611  
κινδύνων κρυερῶν τε καὶ ἀλγεινῶν εἱρκτάων.  
###5.1.612  
ταὐτὸ πάθος κείνοισι καὶ ἄρξεται, ἢν ἀπολήγῃ — — — — — —  
###5.1.613  
Ἀντιμεσουρανέων δʼ ὁπότʼ ἂν Κρόνος Ἀρεῖ λάμψῃ,  
###5.1.614  
θηροβόρου θανάτου φωσὶν κλωθῶα βαρεῖαν  
###5.1.615  
ὧν σάρκας δαΐσονται ὀρέστεροι ἠὲ λέοντες,  
###5.1.616  
σύες ἀργιόδοντες, ἢ αἱματοπώτιδες ἄρκτοι·  
###5.1.617  
σχήμασι δʼ ἐν τούτοις ὁ γεγὼς καὶ πτώσιας οἴκων  
###5.1.618  
ταρβείτω, καὶ σφάλματʼ ἀφʼ ὑψηλοῖο μελάθρου.  
###5.1.619  
Πάντα γὰρ ἀνθρώποισι πέλει κατὰ Μοῖραν ἄφυκτον·  
###5.1.620  
ὡς μὲν ζωιδίων κύκλιος πόρος αἰθέρα τέμνει,  
###5.1.621  
μιγνυμένων στοιχηδὸν ἀφισταμένων τʼ εἰδώλων,  
###5.1.622  
οὕτω καὶ μερόπων γενεὴ καματηδὸν ἀλᾶται,  
###5.1.623  
ἢ βίον ἢ θάνατον διζημένη οὐρανόπλαγκτον.  
###5.1.624  
Ταῦτά τοι οὐρανίων ἄστρων στοιχεῖα τέτυκται,  
###5.1.625  
οἷς ὁ πάλαι καὶ ὁ νῦν καὶ ἐπὼν χρόνος ἐκμεμέτρηται  
###5.1.626  
ἐκμέτροις αἰῶσι, καὶ εἰς αἰῶνας ὀπηδεῖ.  
###1.1.1  
Χαίροις, Πτολεμαῖε, λαχὼν βασιληίδα τιμὴν  
###1.1.2  
γαίης ἡμετέρης, κοσμοτρόφου Αἰγύπτοιο·  
###1.1.3  
ἄξιά σοι τάδε δῶρα φέρω βασιληίδος ἀρχῆς,  
###1.1.4  
ἄστρων οὐρανίων τε φάσεις ἀπλανῶν τε πλάνων τε,  
###1.1.5  
ὅσσα βροτοῖς τελέουσιν ἐπιβλέψαντες ἐν ἀρχαῖς,  
###1.1.6  
σπειρομένοις καὶ τικτομένοις δειλοῖσι βροτοῖσιν,  
###1.1.7  
Μοιρῶν ἀρρήκτοισι μίτοις θεσμοῖσί τʼ Ἀνάγκης,  
###1.1.8  
νύκτας ἄυπνος ἐὼν καὶ ἐν ἤμασι πολλὰ μογήσας,  
###1.1.9  
ὅππως σοι βίβλους, ἅσπερ κάμον, ἅσπερ ἔτευξα,  
###1.1.10  
τάς σοι ἐγ πέμψω καμάτων σφετέρων μέγʼ ὄνειαρ,  
###1.1.11  
ὄφρα κεν, ὅσσαπερ αὐτὸς ἐπιτροχάδην Πετόσιρις  
###1.1.12  
εἴρηκεν, τάδε πάντα μάλʼ ἀτρεκέως καταλέξω  
###1.1.13  
ῥυθμοῖς ἡρωικοῖσι καὶ ἑξαμέτροις ἐπέεσσιν,  
###1.1.14  
ὄφρα μάθῃς, ὅτι πάντα δαήμονες ἀνέρες εἰμέν,  
###1.1.15  
οἳ λάχομεν ναίειν ἱερὸν πέδον Αἰγύπτοιο.  
###1.1.16  
Ἠέλιον, Μήνην, Κρόνον, Ἄρεα, Ἑρμέα, Ζῆνα,  
###1.1.17  
Κύπριδά τʼ εὐπλόκαμον καλὴ λέγε Καλλιόπεια.  
###1.1.18  
Ἢν Κρόνος Ἠέλιός τʼ ἄμφω κατίδωσι Κυθήρην,  
###1.1.19  
δυσγαμίην παρέχουσι καὶ ἀστασίην ἐπὶ λέκτροις,  
###1.1.20  
καὶ δούλαις μίσγουσιν, ἑταιρίσι δʼ ἤθεα φαύλαις  
###1.1.21  
αἰσχίστως διδόασι κακῆς ἕνεκεν κυθερείης.  
###1.1.22  
Ἄρης καὶ Παφίη κέντρων ὅτʼ ἂν ὦσιν ἄνακτες·  
###1.1.23  
μοιχοὺς ἁρπακτῆρας ἀεὶ ῥέζουσι γυναικῶν.  
###1.1.24  
Ἑρμείας δʼ ἢν τοῖσιν ἰσόρροπος ἀντήσειεν,  
###1.1.25  
τέρπονται παίδων χαλεπῇ ἐπὶ κύπριδι κεῖνοι.  
###1.1.26  
Ἠέλιος κέντροισι παρὼν κερόεσσά τε Μήνη,  
###1.1.27  
ὃς μὲν ἐν ἀρσενικοῖσι παρών, Μήνη δέ τʼ ἐναλλάξ,  
###1.1.28  
γεννῶσιν βασιλῆας ὑπερθύμους τε δυνάστας.  
###1.1.29  
ἀμφότεροι φωστῆρες ἐν ἀρσενικοῖσιν ἐόντες  
###1.1.30  
θηλυτέρης Κύπριδός τε καὶ ὡρονόμοιο κατιθύ,  
###1.1.31  
ἀρσενικοῖς ἔργοισιν ἀναγκάζουσι γυναῖκας  
###1.1.32  
τέρπεσθαι, μέγα θαῦμα· γυναιμανέες γὰρ ἐοῦσαι  
###1.1.33  
ἀργαλέως γαμέουσιν ἐς ἀργαλέην φιλότητα.  
###1.1.34  
Κριὸν ἐποπτεύων Κρονίδης ἐπίκεντρος ὑπάρχων,  
###1.1.35  
ἢ καὶ σκόρπειον κυανόχροον οἶκον Ἄρηος,  
###1.1.36  
ἐσθλὸς ἔφυ, ῥέζει δὲ καὶ ἀνέρας ἡγεμονῆας. E 5Ἐσθλὸς ἔφυ Κρονίδης, ῥέζει δὲ καὶ ἡγεμονῆας,  
###1.1.37  
ἄρχοντάς τʼ ἰδίης πάντοτε πραγματίης.  
###1.1.38  
Ἑρμείας καὶ Θοῦρος ἐπὴν τετρ άγωνοι ἔωσιν,  
###1.1.39  
πολλάκι κινδύνους περὶ σώματος εὑρίσκουσιν·  
###1.1.40  
ἢν δʼ ἄρα καὶ δύνωσι, κακίονες οἵδε, μάλιστα  
###1.1.41  
Ζηνὸς ἄτερ, μόρον αἰνὸν ὑπʼ ἐμφαίνουσι δυναστῶν.  
###1.1.42  
Ἄρης καὶ Παφίη κοινὴν ὁδὸν ἰθύνοντες,  
###1.1.43  
Μήνην εὖτ’ ἂν ἴδωσι, λέχος τεύχουσʼ ἀθέμιστον,  
###1.1.44  
συγγενικὰς δʼ αὐτοῖσιν ἐφαρμόζουσι γυναῖκας.  
###1.1.45  
ἢν δὲ Κύπριν καλὴν πολιὸς Κρόνος ἀγκαλίσαιτο,  
###1.1.46  
δυσγαμίην καὶ δυστοκίην ῥέζουσι γυναιξίν,  
###1.1.47  
οὐδέ τι κουριδίους ἄνδρας κατέχουσʼ ἄχρι γήρως,  
###1.1.48  
οὐδὲ τέκνοις γλυκεροῖς ἐπὶ χείλεσι μαζὸν ἔθηκαν·  
###1.1.49  
στειρώδεις γὰρ ἔασιν ἀχρήιά τʼ ὠδίνουσιν.  
###1.1.50  
Ἀντίον Ἠελίοιο φάσιν λύσασα Σελήνη  
###1.1.51  
μὴ Κρόνῳ ἀντήσειε· τίς ἂν τότε φῶς ἐσίδοιτο;  
###1.1.52  
δύσμορος, ὃς κακὰ πολλὰ παθὼν Ἀιδόσδε κάτεισιν·  
###1.1.53  
χροιὴν μὲν φορέουσιν ἀμετροβίων ἐλεφάντων,  
###1.1.54  
ὄγκους δʼ ἀμφὶ δέμας κακοελκέας ἀμφιβαλοῦνται,  
###1.1.55  
δάκτυλα σηπόμενοι λιποσαρκέα νηλέι λύθρῳ·  
###1.1.56  
ταῦτα δʼ ἄτερ Ζηνός τε καὶ εὐπλοκάμου Κυθερείης  
###1.1.57  
ἔσσεται, ὁππότʼ ἐκεῖνοι ἀπόστροφοι ὦσι Σελήνης.  
###1.1.58  
† Ἑρμῆς ὡρονομῶν Μήνης μέτα καὶ Κυθερείης  
###1.1.59  
δύνοντος Κρονίδαο, θεῶν μυστήρια δρῶσιν·  
###1.1.60  
ἢ μούσης ἅπτονται ἐυρρύθμοιο λύρης τε,  
###1.1.61  
ἠὲ πάλην φιλέουσιν ἀμύμονα παγκράτιόν τε.  
###1.1.62  
Ἑρμῆς καὶ Κυθέρεια σὺν ἀλλήλοισιν ἐόντες  
###1.1.63  
ῥέζουσιν μούσης ἐπιίστορας εὔφρονας ἄνδρας,  
###1.1.64  
ἤν πως καὶ κερόεσσαν ὁμοῦ Μήνην ἐσίδωνται,  
###1.1.65  
Ἐρμῆς φωσφορέουσαν, ἀτὰρ λιποφεγγέα Κύπρις.  
###1.1.66  
Ζεύς, Κρόνος, ἀμφότεροι κέντρων ὅτʼ ἂν ὦσιν ἂνακτες,  
###1.1.67  
ἀνθρώποις διδόασι τύχης πολυήρατα δῶρα,  
###1.1.68  
καὶ μεγάλους ῥέζουσι, καὶ ἐς βασιληίδας αὐλὰς  
###1.1.69  
πολλάκις ἤνεγκαν, τιμήν τε φέρουσι μεγίστην.  
###1.1.70  
Ἑρμείας Φαέθων τε μεσουρανέοντες ἔθηκαν  
###1.1.71  
ἄνδρα μέγα πλούτῳ γαυρούμενον εὐτεκνίῃ τε,  
###1.1.72  
καὶ φιλίην παρέχουσι πρὸς ἀνέρας ἡγεμονῆας  
###1.1.73  
καὶ δόξῃ μεγάλῃ γαυρούμενον, αἴ κεν ἴδηαι  
###1.1.74  
εὐκέραον Μήνην συναφὴν τούτοις ἐπέχουσαν.  
###1.1.75  
Πάντοτε μὲν κέντροισιν ἐπὼν κορυθαίολος Ἄρης  
###1.1.76  
τὴν πρῆξιν παρέχων τοῖάπερ ἐκτελέει·  
###1.1.77  
ἤτοι λαξευτὰς ἢ τέκτονας ἢ λιθοεργούς.  
###1.1.78  
Ἠέλιος δʼ ἢν τῷδε συνῇ, πυροεργέας ἄνδρας  
###1.1.79  
ῥέζει χαλκοτύπους, ἢ φυσητὰς ὑέλοιο,  
###1.1.80  
ἢ βαφέας μογερούς, ἢ κλιβανέας σκοτοεργούς·  
###1.1.81  
οὗτοι γὰρ καὶ νυκτὸς ἀγρυπνητῆρες ἐόντες  
###1.1.82  
νύκτα μὲν ἐργάζονται, ἐν ἤματι δʼ ὑπνώουσιν.  
###1.1.83  
πάντοτε νυκτερινοῖσι μεσουρανέων Κρόνος αἰνὸς  
###1.1.84  
ῥέζει κηπουροὺς ἡδʼ ἀργαλέους ὑδραγωγούς,  
###1.1.85  
ῥέζει δʼ ὑδροφόρους πολυπήμονας, οἵθ’ ὑπὸ γαίης  
###1.1.86  
κευθμῶνας δύνουσιν ἀεικέος εἵνεκα μισθοῦ,  
###1.1.87  
ἢ πανύγροισι τόποισι παρήμενοι ἐργάζονται,  
###1.1.88  
μήποτε τῶν ἴδιόν τι κτώμενοι ἐκ καμάτων γε.  
###1.1.89  
Ἑρμείας διάμετρον ἔχων Κρόνον ἠδὲ Σελήνην  
###1.1.91  
ἐμμανέας τεύχει τʼ ἠδὲ φρενοβλαβέας.  
###1.1.89a  
Ἑρμείας διάμετρον ἔχων Κρόνον ἠδὲ Σελήνην,  
###1.1.90  
κεντρωθεὶς δʼ αὐτοῖς κατʼ ἐναντίον ὡρονόμοιο,  
###1.1.94  
καὶ φρένας ἠλλοίωσε, παρέπλαγξεν δὲ νόημα·  
###1.1.92  
εἰ δὲ ῥοπῆς μὴ μοῖρα τύχῃ, καθέτου δʼ ἀποκλίνῃ,  
###1.1.93  
ἐσκότισεν μούνῳ κλεψίφρονι ῥεύματι κείνους·  
###1.1.95  
ἔσθʼ ὅτε σωφρονέουσι, καὶ ἔσθʼ ὅτε μαργαίνουσιν.  
###1.1.96  
Πάντας ἀπʼ Ἠελίοιο φυγεῖν καλόν, ἀλλʼ οὐκ Ἄρην·  
###1.1.97  
νικᾶται γὰρ Ἄπρης ὑπὸ αὐγαῖς Ἠελίοιο.  
###1.1.98  
Νικᾶται δʼ Ἄρης αὐγῇσιν ὕπʼ Ἠελίοιο, 114 καὶ προτέρην κακίην ἔσβεσεν Ἠέλιος.  
###1.1.99  
Αίδεῖται δʼ Ἄρης καθορῶν φάος Ἠελίοιο, οὐδʼ ἔτι τὴν προτέρην ἔσχε κακοφροσύνην.  
###1.1.100  
Ζεὺς ῥέζει κρατέοντας ἐλαιορόοιο παλαίστρης,  
###1.1.101  
Κύπρις πορφυρέοισιν ἐν εἵμασιν ἀρχιερῆας,  
###1.1.102  
καὶ Κρόνος εὐδόξως ἀγορανόμον ἐστεφάνωσεν·  
###1.1.103  
Ἄρης δʼ εὐτόλμους στρατιῆς ἡγήτορας ἄνδρας,  
###1.1.104  
Ἠέλιος δʼ ὕπατον, Μήνη δέ τοι ἀρχιδικαστήν,  
###1.1.105  
Ἑρμῆς κοσμητῆρας ἑῆς ἐποίησε πόληος.  
###1.1.106  
Αἰγόκερῳ Κύπρις τε καὶ Ὑδροχόῳ παρεοῦσα  
###1.1.107  
σύν τε Κρόνῳ καὶ Ζηνὶ κακὴ κατὰ πάντα τέτυκται,  
###1.1.108  
ἢν συναφὴν πρώτοιο λάβῃ πολιοῖο Κρόνοιο,  
###1.1.109  
Ἄρεος εἰσβλέψαντος ὁμοῦ Μήνην Παφίην τε  
###1.1.110  
σύν τε Κρόνῳ βλαβερῷ· δυστλήμονες ἀνέρες οὗτοι  
###1.1.111  
μαινόμενοι βαίνουσιν ἑῆς ἐπὶ λέκτρα τεκούσης·  
###1.1.112  
ἢν δʼ ἀκτῖνα λάβωσι πυραυγέος Ἠελίοιο,  
###1.1.113  
μητρυιαῖς μίσγοντʼ ἢ παλλακίσιν γενετήρων,  
###1.1.114  
οὕνεκα τὴν προτέρην κακίην σβέσεν Ἠελίου ἴς.  
###1.1.115  
Μήνη θηλυτέροισιν ἐπεμβαίνουσα τόποισιν  
###1.1.116  
ἀντίον Ἠελίοιο, καὶ ὡρονόμοιο τυχοῦσα,  
###1.1.117  
ἀνέρα γεννήσει μόνον οὔνομα, πάντα δὲ θῆλυν,  
###1.1.118  
πάντα γυναικὸς ἔχοντα καὶ αἴσχεα καὶ φιλότητα.  
###1.1.119  
ἢν δὲ μεσουρανέῃ Φαίνων Ἄρης τε κραταιός,  
###1.1.120  
καὶ στάχυν ἄρσενα δεινῷ ἀποτμήξειε σιδήρῳ.  
###1.1.121  
ἢν δὲ Κύπρις διάμετρον ἔχοι Κρόνον ἠδὲ Σελήνην,  
###1.1.122  
Ἄρης δʼ ἢν τετράγωνον ἴδοι καλὴν Ἀφροδίτην,  
###1.1.123  
Ἑρμείας δʼ ἄρα κέντρον ἔχοι μέσον, ἠδὲ καὶ αὐτὸς  
###1.1.124  
μαρτυρίην τούτῳ κρνερὸς Κρόνος ἀμφιβάλοιτο,  
###1.1.125  
εὐνούχους στείρους, οὔτʼ ἄρσενας οὕτε γυναῖκας,  
###1.1.126  
ἄχνοας, αἰὲν ἐόντας ἀπειρήτους φιλότητος,  
###1.1.127  
ἔσθʼ ὁτὲ δʼ ἑρμαφρόδιτον ὁμώνυμον ἀθανάτοισιν  
###1.1.122a  
Ἄρης δʼ ἢν τετράγωνον ἴδοι καλὴν Ἀφροδίτην,  
###1.1.124a  
μαρτυρίην τούτῳ καὶ Κρόνος ἀμφιβάλοι,  
###1.1.125a  
εὐνούχους στείρους ὁτὲ δʼ ἑρμαφρόδιτον ἔτευξαν  
###1.1.128  
δισσάς, ἀχρήστους εἰς ἓν ἔχοντα φύσεις.  
###1.1.129  
Υἱὸς δʼ υἱωνός τε Κρόνου Ζεὺς ἠδὲ καὶ Ἑρμῆς  
###1.1.130  
ἀμφότεροι βαίνοντες ὁμοῦ καὶ κέντρα λαβόντες,  
###1.1.131  
τεύχουσιν ῥητῆρας ἢ ἐκ λόγου ἢ καλάμοιο  
###1.1.132  
γραπτῆρας πινυτούς, ἢ καὶ πολυκερδέας ἄνδρας,  
###1.1.133  
ἐμπορίην φιλέοντας, ἀεὶ πρηκτῆρας ἐόντας.  
###1.1.134  
Μήνη φωσφορέουσα καὶ Ἄρεϊ συμβάλλουσα  
###1.1.135  
ἕκτον ἔχοντι τόπον, σίνος ἀνδράσιν αὐτίκα ῥέζει·  
###1.1.136  
ἀμφὶ πόδας τέμνονται ὑπʼ ἀνδροφόνοιο σιδήρου,  
###1.1.137  
χωλοί, μουνόποδες, ξύλινον προσκείμενοι ἄρθρον,  
###1.1.138  
λύπην αἰείμνηστον ἐὸν πόδα παπταίνοντες.  
###1.1.139  
Ἆρες Ἄρες, κακοεργὲ καὶ ἀνδράσι καὶ μακάρεσσιν  
###1.1.140  
καὶ πόλεσιν καὶ νηυσὶ καὶ ἠέρι καὶ πελάγεσσιν  
###1.1.141  
καὶ καρποῖς γαίης τε καὶ εὐρείθροις ποταμοῖσιν·  
###1.1.142  
εἵνεκα σεῦ πόλιες μὲν ὑπαὶ πυρὸς ἐμπίμπρανται,  
###1.1.143  
καὶ νῆες πελάγεσσιν ἐπιπλώουσαι ὄλοντο,  
###1.1.144  
καὶ ποταμοὶ ξηροῖσιν ἀνύδατοι ἐν στομάτεσσιν,  
###1.1.145  
δένδρεά τʼ ὠλεσίκαρπα καὶ ἀνέρες αἰνογένεθλοι·  
###1.1.146  
οὓς μὲν γὰρ μογερῶς πυρικαέας ὤλεσας ἄνδρας,  
###1.1.147  
οὓς δὲ καὶ ὠμοβόροισιν ἕλωρ θήρεσσιν ἔδωκας,  
###1.1.148  
ἄλλον δʼ ἀκλειῶς μετέωρον ἀνεσταύρωσας,  
###1.1.149  
οὗ τέτατʼἀνδροφόνοις περὶ δούρασιν ἡλοπαγὴς χείρ·  
###1.1.150  
νηλεές, οὐκ ἄρα σοί γε πατὴρ ἦν αἰγίοχος Ζεύς,  
###1.1.151  
οὐδʼ Ἥρη μήτηρ, ἀλλ’ οὔρεα πικρά σʼ ἔτικτεν,  
###1.1.152  
καὶ Λύσσα στυγερὴ καὶ Χάος οὐλόμενον.  
###1.1.153  
Εἰ δὲ Κρόνονλείψειε Σεληναίη κατὰ μοῖραν,  
###1.1.154  
τεύχει ῥευματικοὺς ἡδ’ ἀσθενέας κατὰ σάρκα,  
###1.1.155  
τεύχει δʼ ἀργαλέους ὑδρογάστορας, οἳ καὶ ἔπειτα  
###1.1.156  
ὀστέα χαυνωθέντες ἀφʼ ὕδατος οὐλομένοιο  
###1.1.157  
ἔγκυον ὠδίνουσιν ἑὸν μόρον ἐντὸς ἔχοντες.  
###1.1.158  
Ἄρεα δʼ ἢν λείψασα Σεληναίη φορέοιτο,  
###1.1.159  
ἀνέρας ἐκτήκει κρυφίμων ἄπο πολλάκι νούσων,  
###1.1.160  
ἥπατος ἢ σπληνὸς τρυχουμένου ἠὲ νεφροῖο,  
###1.1.161  
ἢ κραδίην παρέτριψε νοήμονα, μητέρα βουλῆς,  
###1.1.162  
πνεύμονά θʼ ἑλκήεντα, κακὴν νόσον ἀνθρώποισιν,  
###1.1.163  
οἵπερ δὴ μογέοντες ἀποπτύουσιν ὄλεθρον  
###1.1.164  
βηχὸς ἀνιάτοισιν ἐλαυνόμενοι στροφάλιγξιν,  
###1.1.165  
λεπταλέοι θυμοῖσι καὶ ἀδρανέες μελέεσσιν  
###1.1.166  
πίνοντες καὶ ἔδοντες, ἀειθανὲς ἦτορ ἔχοντες.  
###1.1.167  
Ἄρης ἡμερινοῖσι μεσουρανέων τάδε ῥέζει·  
###1.1.168  
πρῶτον μὲν γονέων βίον ὥλεσε, καὶ λέχος αὐτῶν  
###1.1.169  
χωρίζει θανάτῳ κακῷ ἠὲ διχοστασίῃσιν·  
###1.1.170  
αὐτοὺς δʼ ἐν πολλοῖσιν ἐγύμνασε πήμασιν αἰεί,  
###1.1.171  
θλίψεσιν οὐλομέναις τε καὶ ἀργαλέαις πενίῃσιν,  
###1.1.172  
κινδύνοις, βλαβέεσσι, δανείσμασιν, ἐνδείῃσιν·  
###1.1.174  
πολλάκι καὶ θανάτῳ στυγεροῦ θνήσκουσι σιδήρου  
###1.1.173  
ἄστεγοι ἠδʼ ἀγύναιοι ἄτεκνοί τʼ ἐν νεότητι. E 29  
###1.1.159a  
ἀνέρας ἐκτήκει πολλάκις ἐκ κρυφίμων,  
###1.1.174a  
πολλάκι δʼ ὠκυμόρους στυγερῷ διόλεσσε σιδήρῳ·  
###1.1.175  
Ζεὺς δʼ ἐσιδὼν τούτων ἐσθλὸν ἔθηκε τέλος.  
###1.1.176  
Ἄρεα δʼ ἢν κατέχῃ δεινὸν θεὸν αἰθέριος λίψ,  
###1.1.177  
πολλῶν αἴτιός ἐστιν ἐν ἀνθρώποισιν ἀνιῶν·  
###1.1.178  
λύπας καὶ θορύβους, ἐγκλήματα καὶ σίνος αἰνόν, ἢ πάθος  
###1.1.179  
ἢ πέλαγος πλώουσιν, ἑὴν πάτρην προλιπόντες.  
###1.1.180  
Ἑρμείας, Παφίη, πολιὸς Κρόνος ἢν μὲν ἔχωσιν  
###1.1.181  
τὴν πρῆξιν, ῥέζουσιν ἀμύμονας ἰητῆρας,  
###1.1.184  
ἤπια φάρμακʼ ἔχοντας, ἀνώδυνα φαρμάσσοντας·  
###1.1.182  
εἰ δὲ Ζεὺς ἐσίδοι, πολυόλβους εὐτυχέας τε,  
###1.1.183  
πλούτῳ τιμήεντας, ἀγακλέας ἀνθρώποισιν.  
###1.1.185  
Ὅσσαι δʼ ἄν κεν ἔχωσιν ὑπὲκ συνόδοιο φυγοῦσαν  
###1.1.186  
Μήνην, φωσφορέουσαν ἔτʼ ἔμπεδον, ὀρνυμένην τε,  
###1.1.187  
Ἄρεϊ συμβάλλουσαν ἀνηλέι καὶ Κρόνῳ αἰνῷ,  
###1.1.188  
ἔμβρυα μὲν φθείρουσι μινυνθάδιʼ οἷσι χρόνοισιν,  
###1.1.189  
μηδὲ βροτῶν μορφὴν ἐγγάστριον αὐξήσαντα,  
###1.1.190  
σαρξὶ δὲ θηρείῃσι πανείκελα ῥυστήσασαι  
###1.1.191  
ὠμοτόκοις ὠδῖσιν ἐς ἠελίου φέρον αὐγάς·  
###1.1.192  
αὐταὶ δʼ ἀμφὶ πόνοισιν ἀνηλέα κωκύουσαι  
###1.1.193  
εἰς Ἄιδος κατίασιν ἀνοστήτοιο μέλαθρον·  
###1.1.194  
εἰ δὲ Ζεὺς ἐσίδοι, ψυχὴν μάλα πολλὰ παθοῦσαν  
###1.1.195  
ἐκσώσει θανάτοιο, κακῶν δʼ οὐκ ἔσσετʼ ἀρωγός.  
###1.1.196  
Τίπτε μάτην, ἄνθρωπε, θυηπολέεις μακάρεσσιν;  
###1.1.197  
τίπτε μάτην τρισέλικτος ἀνʼ οὐρανὸν ἤλυθε κνῖσα;  
###1.1.198  
ἴσχεο· οὐ γὰρ ὄνειαρ ἐν ἀθανάτοιο θυηλαῖς.  
###1.1.199  
οὐ γάρ τις δύναται γένεσιν μετατρεψέμεν ἀνδρῶν,  
###1.1.200  
ἥθʼ ἅμα νηπιάχοις συγγίγνεται ἀνθρώποισιν,  
###1.1.201  
εὐθύ τε Μοιράων εἱλίσσεται ἀμφὶ μίτοισιν,  
###1.1.202  
κλώσμασιν ἀρρήκτοισι σιδηρείοισί τʼ ἀτράκτοις.  
###1.1.203  
ῥέζε Κρόνῳ καὶ Ἄρηι καὶ Ἕρμῇ καὶ Κυθερείῃ  
###1.1.204  
καὶ Διὶ καὶ Μήνῃ τε καὶ Ἠελίῳ βασιλῆι·  
###1.1.205  
οὗτοι γὰρ κρατέουσι θεῶν, κρατέουσι καὶ ἀνδρῶν,  
###1.1.206  
πόντου καὶ ποταμῶν πάντων ῥοθίων ἀνέμων τε,  
###1.1.207  
καὶ γῆς καρποφόροιο καὶ ἠέρος ἀενάοιο.  
###1.1.208  
Πλησιφαὴς Κρονίωνι συναντήσασα Σελήνη  
###1.1.209  
εὐτυχέας ῥέζει καὶ μακαριστοτάτους·  
###1.1.210  
εἰ δὲ λίποι Κρονίωνα φάει πλήθουσα Σελήνη,  
###1.1.211  
οὐκέτι τὴν αὐτὴν ἐντὸς ἔχει δύναμιν·  
###1.1.212  
ἀλλὰ κακῶν ῥεκτεῖρα πέλει λείπουσα πρὸς αὐτόν·  
###1.1.213  
ἔκφρονας, αἰνομόρους ἢ νοσεροὺς τελέσει,  
###1.1.214  
ἀμβλύτερόν τʼ ἐτέλεσσεν ἔμεν βίον ἐν καμάτοισιν,  
###1.1.215  
Ἄρης καὶ Φαέθων κατεναντίον ἀλλήλοισιν  
###1.1.218  
ἄμφω κέντρον ἔχοντες | ἀνωμαλίην βιότοιο  
###1.1.216  
ἀνθρώποις ἐπάγουσι, | καὶ ἐκ φιλίης ἐλάσουσιν,  
###1.1.217  
καὶ προκοπῆς στερέουσιν, | ἐπεὶ Διὸς ἔπλετο πλοῦτος  
###1.1.219  
καὶ δόξαι καὶ σωφροσύναι καὶ πίστιες ἐσθλαί,  
###1.1.220  
ἐκ δʼ Ἄρεος πενίη τε κακὴ θόρυβοί τε μάχαι τε,  
###1.1.221  
ἐγκλήσεις μεγάλαι, περὶ σώματος ἔσθʼ ὅτʼ ἀγῶνες·  
###1.1.222  
οὗτοι δʼ εὔποροί εἰσιν, ἀπʼ εὐπορίης δὲ πένονται·  
###1.1.223  
ἢν δὲ μεσουρανέῃ Πυρόεις, τέλος αἰνὸν ἔχουσιν.  
###1.1.224  
κέντρον ἔχων Φαέθων Μήνης μέτα καὶ Κυθερείης,  
###1.1.225  
ἤν πως φωσφορέουσα Σελήνη τῷδε συνάπτοι,  
###1.1.226  
ἄρχοντας μεγάλους, εὐδαίμονας, ἔμφρονας ἄνδρας,  
###1.1.227  
ἐνδόξους, στροφίοισι καρήατα κοσμηθέντας,  
###1.1.228  
πλούτῳ τιμήεντας, ἀγακλέας ἀνθρώποισιν.  
###1.1.229  
Ἀμφότεροι δύνοντες ὁμοῦ Κρόνος ἠδὲ καὶ Ἄρης  
###1.1.230  
Μήνης Ἠελίου τε καταντίον ἑστηώτων,  
###1.1.231  
ῥέζουσʼ ἐμμανέας, πάσας φρένας ἐξολέσαντες·  
###1.1.232  
οἴονται δʼ ὁράαν νεκύων σκιοειδέα μορφήν,  
###1.1.233  
οἱ δὲ καὶ εὐφρονέοντες ἀεικέα πήματʼ ἔχοντες  
###1.1.234  
πίπτουσιν συνόδοισι Σεληναίης ὑπὸ ῥιπῆς.  
###1.1.235  
ἢν δὲ Κρόνου μέσση τε καὶ Ἄρεος ᾖ Ἀφροδίτη,  
###1.1.236  
καὶ Μήνην λεύσσωσι καὶ Ἑρμείαν τετράγωνον,  
###1.1.237  
δρῶσιν φοιβητὰς ἢ μάντιας, οἵθʼ ἱεροῖσιν  
###1.1.238  
ἑζόμενοι ζώουσιν ὀνείρατα μυθίζοντες,  
###1.1.239  
οἱ δὲ καὶ ἐν κατοχῇσι θεῶν πεπεδημένοι αἰεὶ  
###1.1.240  
δεσμοῖσιν μὲν ἔδησαν ἐὸν δέμας ἀρρήκτοισιν,  
###1.1.241  
εἵματα μὲν ῥυπόωντα, τρίχες δʼ οὐρῇσιν ὅμοιαι  
###1.1.242  
ἵππων κηροπαγεῖς οὖλαι πληροῦσι κάρηνον·  
###1.1.243  
οἱ δὲ καὶ ἀμφιτόμοισι σιδηρείοις πελέκεσσιν  
###1.1.244  
ἔνθεα λυσσώοντες ἑὸν δέμας αἱμάσσουσιν.  
###1.1.245  
πλησιφαὴς δʼ Ἄρηι συναντήσασα Σελήνη,  
###1.1.246  
Ζηνὸς ἄτερ Κύπριδός τε, κακὴ κατὰ πάντα τέτυκται·  
###1.1.247  
βλάπτει μὲν βίοτον καὶ πλούσιον ἄνδρα πένητα  
###1.1.248  
ῥηιδίως ἔρρεξε, μινυνθάδιόν τε χρόνοισιν  
###1.1.249  
ἐξαπίνης ἀπόλεσσε βίῃ κακοεργέι Μοίρης.  
###1.1.250  
Ἄρεος ἠδὲ Κρόνοιο μέσην δείμαινε Σελήνην,  
###1.1.251  
οὕνεκεν ἀργαλέη πέλεται μογερῇσι τεκούσαις·  
###1.1.252  
τρύχει γὰρ ταύτας κρυφίμων ἄπο· πολλάκι δʼ αὐτοὺς  
###1.1.253  
ὤλεσεν ἐν θανάτοισι βιαιοτάτοισι βαλοῦσα,  
###1.1.254  
ἁψαμένους βρόχον αἰνόν, ἢ ἀραμένους ξίφος ὀξύ,  
###1.1.255  
ἢ πυρὶ δαιομένους, ἢ ἐν ὕδασι πολλὰ παθόντας.  
###1.1.256  
Ἄρεος ἠδὲ Κρόνοιο μέση Κύπρις οὐ καλοεργός,  
###1.1.257  
οὕνεκεν ἀνθρώποισι κακὴ κατὰ λέκτρα τέτυκται·  
###1.1.258  
μίσγει γὰρ δούλῃσιν ἑταιρίσιν, ἃς φιλέοντες  
###1.1.259  
ζήλῳ ἐλαύνονται κακοεργέι· πολλάκι δʼ οὗτοι  
###1.1.260  
ἀνέρες ὀργιόωντες ἀποκτείνουσι γυναῖκας,  
###1.1.261  
αἳ μόρον αἰνὸν ἔχουσι κακῆς διὰ φίλτρα κυθήρης.  
###1.1.262  
Ζῴδιον ὡρονόμοιο λαχὼν Ζεὺς ἡδʼ Ἀφροδίτη  
###1.1.263  
Ἄρηος δύνοντος ἀνηλέος ἠδὲ Κρόνοιο,  
###1.1.264  
πλούσιοι ἐν πρώτοισι καὶ ἐν πυμάτοισι πένητες,  
###1.1.265  
ἀλλʼ οὐκ ἐκλείπουσι μάχας θορύβους τε δίκας τε,  
###1.1.266  
εἰ μή πως Φαέθων πυμάτην περὶ μοῖραν ὁδεύσῃ.  
###1.1.267  
εἰ δʼ Ἄρης ὥρην κατέχοι Φαίνωντε σὺν αὐτῷ,  
###1.1.268  
δύνῃ δʼ αὖ Φαέθων κατεναντίον ἀμφοτέροισιν,  
###1.1.269  
ἐν νεότητι πένητα καὶ ἐς τέλος εὔπορον ἄνδρα  
###1.1.270  
ῥέζουσιν, βιότοιο δʼ ἀνώμαλα ἔργα τελοῦσιν.  
###1.1.271  
εἰ δὲ Κρόνῳ καὶ Ἄρηι συνῇ κερόεσσα Σελήνη,  
###1.1.272  
μοίρης ἐντὸς ἐοῦσα, συνάπτῃ δʼ αὐτίκα τοῖσδε,  
###1.1.273  
ἐντὸς ἔχει κακίην Ἄρεός τʼ ἠδὲ Κρόνου αἰνήν,  
###1.1.274  
αἰνός τʼ ἀνθρώπων ἔσεται βίος ἡδʼ ἐλεεινός,  
###1.1.275  
καὶ πενίη καὶ μοῖρα κακή· καὶ λάτρια ἔργα  
###1.1.276  
πείσονται, βίοτόν τε ῥοπῇ λείψουσι πρόμοιροι.  
###1.1.277  
Ἡνίκα δʼ ἡ Κερόεσσα μέσον πόλον ἀμφιβεβῶσα  
###1.1.278  
νυκτερινοῦ θέματος κατὰ μοῖραν ἰοῦσα φαανθῇ,  
###1.1.279  
Ἠέλιος τʼ ἐπίκεντρος ἐν ἀρσενικοῖσι τόποισιν,  
###1.1.280  
γεννῶσιν βασιλῆα, θεὸν βροτὸν ἀνθρώποισιν.  
###1.1.281  
Ἑρμείας δὲ μεσουρανέων, Τιτὰν δὲ σὺν αὐτῷ  
###1.1.282  
αὐτή θʼ ἡ Κερόεσσα καθʼ ὡρονόμοιο τυχοῦσα  
###1.1.283  
ἡμερινοῦ θέματος, βασιληίδος ἐστὶ γενέθλη.  
###1.1.284  
ταῦτα δέ τοι τελέουσιν, ἐπὴν ἐπίκεντροι ἔωσιν,  
###1.1.285  
μηδένα τῶν ὀλοῶν κατεναντίον ἐχθρὸν ἔχοντες.  
###1.1.286  
Ἢν δʼ ἐπὶ μαρτυρίην Ἄρεως ἐλθοῦσʼ Ἀφροδίτη  
###1.1.287  
ὄμμα βάλῃ πανταυγὲς ἐν ἡμερινῇσι λοχείαις,  
###1.1.288  
ἐκ πυρὸς αὐχήσουσι τέχνας μέλανός τε σιδήρου,  
###1.1.289  
ἄκμοσι ῥαιστοτύποις μεμελημένοι ἠδὲ καμίνῳ.  
###1.1.290  
Ἑρμῆς δʼ οἰκείοις ὁπότʼ ἂν κατὰ κύκλα φαανθῇ,  
###1.1.291  
μαρτυρίη δὲ Κρόνοιο κατʼ αἰθέρα τῷδε πελάζῃ,  
###1.1.292  
δὴ τότε ῥήτορας ἄνδρας ἰδʼ ἐν σοφίῃσιν ἀρίστους  
###1.1.293  
ἔσσεσθαι δείκνυσι καὶ ἀστρολόγους θεοφήμους.  
###1.1.294  
εἰ δὲ Σεληναίης ἑλικώπιδος ἄστατος ἀστὴρ  
###1.1.295  
Ἑρμείαν σύμφωνον ἔχοι κατὰ κόσμου ἀταρπόν,  
###1.1.296  
καὶ μούνη Κυθέρεια συνῇ καλῷ Φαέθοντι,  
###1.1.297  
ῥεκτῆρας χρυσοῖο καὶ Ἰνδογενοῦς ἐλέφαντος  
###1.1.298  
ἐργοπόνους ῥέζει καὶ ζωγραφίης μεδέοντας,  
###1.1.299  
εὐφυέας θριγκῶν τε καὶ εὐτυχέας κανονισμῶν  
###1.1.300  
κοσμήτας, μάλα τοι πεπονημένα τεχνάζοντας.  
###1.1.301  
Ζῆνα δʼ ὅτʼ ἂν φαέθοντα βάλῃ λαμπραυγέτις ἀκτὶς  
###1.1.302  
Ἑρμείου, μίγδην τε διαλλάξωσιν ὁρισμούς,  
###1.1.303  
ῥήτορας ἐμφαίνουσι βροτοὺς σοφίης τε κρατίστους  
###1.1.304  
ζηλωτάς, τεύχει τε λόγων νεότητά τε λαμπρὴν  
###1.1.305  
γραμματικὴν ἄσκησιν ἐνὶ στέρνοισιν ἔχοντας.  
###1.1.306  
Μήνης δʼ ἀμφίκερω σκολιὸς δρόμος ἡνίκʼ ἂν ὀφθῇ  
###1.1.307  
Ἄρεος ἀκτίνεσσι πόλου λοξεύματα βαίνων,  
###1.1.308  
Στίλβων δʼ ἀμφʼ αὐτοῖς ἢ καὶ διάμετρος ὁραθῇ  
###1.1.309  
ζωιδίῳ κόσμοιο, κακοὺς ληίστορας ἄνδρας  
###1.1.310  
καὶ θυρέτρων δεινοὺς ἐπανοίκτορας ὀθνειάων,  
###1.1.311  
κλεπτῆρας φαύλους νυκτοπλανέας τελέουσιν·  
###1.1.312  
οὗτοι φωρηθέντες ἐν ἀλλοτρίοισι μελάθροις  
###1.1.313  
εἰς συνοχὰς ἥξουσι σιδηρήεντά τε δεσμά,  
###1.1.314  
εἱρκτὰς δʼ οἰκήσουσι φυλασσόμενοι ἀλύσεσσιν,  
###1.1.315  
ἔν τε βίᾳ θάνατον λείψει κακοεργέι θυμῷ,  
###1.1.316  
ἢ σφαγίοις ξίφεσιν δεδαϊγμένοι ἢ πελέκεσσιν,  
###1.1.317  
ἢ βρόχον ἀγχονόωντα διʼ αὐχένος ἐνδήσαντες,  
###1.1.318  
ἢ διὰ λαιμοτόμου φάρυγος βίον αἵματι λείψει  
###1.1.319  
σφονδυλόεντα τράχηλον ἢ ἰνίον ἀκροτομηθείς·  
###1.1.320  
πνεῦμά θʼ ἐὸν λείψουσι πικρᾶς Μοίρας ὑπʼ ἀνάγκας.  
###1.1.321  
Ἠέλιος δὲ Κρόνοιο καὶ Ἄρεος ἀστέρας ἀθρῶν  
###1.1.322  
ἀκτινηβολίῃσι φαεσφόρου Οὐλύμποιο,  
###1.1.323  
ναυσιβάτας δείκνυσι καὶ ὕδατος ἵστορας ἄνδρας,  
###1.1.324  
πλωτάρχας σκαφέων, οἳ πολλάκι ναυφθορίῃσιν  
###1.1.325  
χείματος ὀρνυμένοιο βίον σώζουσι διʼ ἅλμης  
###1.1.326  
νηχόμενοι Μοίρῃσιν ὑπὸ τρόμον ἐν πελάγεσσιν.  
###1.1.327  
παμφαίνων δʼ ἀστὴρ κυανοχρώτοιο Κρόνοιο  
###1.1.328  
Ἠελίου σελάεσσιν ἀνʼ οὐρανὸν ἢν ἰσόμοιρος,  
###1.1.329  
τηνίκα φυομέων βρεφέων γεννήτορα πρῶτον  
###1.1.330  
μητέρος εἰς Ἀίδην πέμψει νεκυηπόλος Αἶσα,  
###1.1.331  
κτήματά τʼ ἐκβάλλει πατρώια καὶ μέγαν ὄλβον,  
###1.1.332  
καί τε κασιγνήτων θάνατον ὁρόωσι προόντων,  
###1.1.333  
κἀκ πολλῶν θανάτων πλοῦτον μέγαν αὐξήσουσιν.  
###1.1.334  
ἢν δὲ Σεληναίης ἀκτὶς ἰσόμοιρα πελάζῃ  
###1.1.335  
φωτὶ Κρόνου, μάρτυς δʼ ἐπὶ σήματι τῷδε γένηται  
###1.1.336  
καὶ Πυρόεις, μήτηρ προτέρη πατρὸς οἴχετʼ ἐς Ἅιην,  
###1.1.337  
ἠὲ μογοστοκίῃ δεδαϊγμένη, ἢ ὑπὸ νούσου  
###1.1.338  
αἱμηρῇσι γυναιξὶ φύσις κρύφιʼ ἄλγεʼ ἔδωκεν.  
###1.1.339  
Ἢν Κρόνος ὡρονομῇ, Πυρόεις δύνῃ δὲ κατʼ ἰθύν,  
###1.1.340  
αἴλινος ὅστις ἀνήρ γε βιαιότατον μόρον ἕξει.  
###1.1.341  
Ἠελίῳ τετράγωνος Ἄρης, Μήννῃ δέ τε Φαίνων, δούλους ποιήσει καὶ γονέων στερέσει.  
###1.1.342  
ἢν δʼ ἔτι καὶ Παφίη κατεναντίον Ἄρεος ἔλθῃ,  
###1.1.343  
  
###1.1.344  
καὶ ταύτην τετράγωνος ἴδοι Κρόνος ὑψόθεν ἑστώς, ἐκ δούλων δούλους τῇδε νόει ξυνέσει.  
###1.1.345  
ἢ Φαέθων τετράγωνον ἴδοι Κρόνον ἠὲ τρίγωνον,  
###1.1.346  
  
###1.1.347  
Ἑρμείας δέ τʼ ἐφʼ ὡρονόμου Μήνη τε σὺν αὐτῷ, εὐτυχὲς ἐσσεῖται τοῦτο θέμʼ ἐκ γενεῆς,  
###1.1.348  
δόξῃ καὶ πλούτῳ καὶ φιλίαις μερόπων.  
###1.1.350  
καὶ Ζεὺς ὡρονομῶν Πυρόεις θʼ ἅμα καὶ τρίτος Ἑρμῆς  
###1.1.351  
  
###1.1.352  
Μήνη δʼ ἐκ συνόδοιο Κρόνον φίλον ἀγκαλίσαιτο, εὐπρήκτους ῥέζει καὶ μακαριστοτάτους.  
###1.1.353  
Ἢν δὲ Κρόνος παρόδοισιν ἐπʼ Ἄρηος τόπον ἔλθοι,  
###1.1.354  
ψυχρὸς ἐὼν θερμοῖο, μολὼν τόπῳ οὐ καλοεργός,  
###1.1.355  
ἔσσεται ἀνθρώποις πολλοῦ κακοῦ αἴτιος οὗτος·  
###1.1.356  
λύπας γὰρ στονάχας τε βλάβας τʼ ἄξει μερόπεσσιν.  
###1.1.357  
Ἄρης δʼ ἐν παρόδοισι κατοπτεύσας Κρόνον αἰνὸν  
###1.1.358  
ἐσθλὸς ἔφυ· κτήσεις δʼ ἀγαθῶν καὶ νῖκος ὀπάζει.  
###1.1.359  
Εἴρηται δρόμος οὐράνιος ἀπλανῶν τε πλάνων τε.  
###1.1.360  
Λοιπόν μοι Μοῦσαι δότʼ ἀεῖσαι πλείονα τούτων  
###1.1.361  
εἰς ἑτέραν βίβλον τῷδε μέτρῳ πρὸς ἔπος.  
###6.1.1  
Ἐξ ἀδύτων Ἱερῶν βίβλων, βασιλεῦ Πτολεμαῖε,  
###6.1.2  
καὶ κρυφίμων στηλῶν, ἃς ἤρατο πάνσοφος Ἑρμῆς  
###6.1.4  
σύμβουλον πινυτῆς σοφίης Ἀσκληπιὸν εὑρών,  
###6.1.3  
οὐρανίων τʼ ἄστρων ἰδίαις ἐχάραξε προνοίαις  
###6.1.5  
ἀντιτύπῳ κηρῷ ἀπομαξάμενος, κεκόμισται  
###6.1.6  
ἀνθολόγου μούσης βλύζον δώρημα μελισσῶν,  
###6.1.7  
ᾗ διὰ νύκτα μέλαιναν ὑπʼ οὐρανίων χοροῦ ἄστρων  
###6.1.8  
μοιραίοισι μίτοισι λάλον τὸ μάθημα καθεῦρον·  
###6.1.9  
οὐ γάρ τις τοίης σοφίης ἔτʼ ἐμήσατο κῦδος,  
###6.1.10  
ἢ μοῦνος Πετόσιρις, ἐμοὶ πολὺ φίλτατος ἀνήρ·  
###6.1.11  
οὐ βαιὸς κάματος δʼ οὗτος, Πτολεμαῖε, πέφυκεν.  
###6.1.12  
Ἀνθρώπων γενέσεις, ἃς ἤραρε μυρίος αἰών,  
###6.1.13  
ἐκ στομάτων ἱερῶν ὁ σοφώτατος εἶπεν Ὅμηρος  
###6.1.14  
χείλεσιν ἀμβροσίοις καὶ νεκταρέῃ διανοίῃ  
###6.1.15  
„φύλλα, τὰ μέν τʼ ἄνεμος χαμάδις χέει, ἄλλα δέ θʼ ὕλη  
###6.1.16  
τηλεθόωσα φύει, ἔαρος δʼ ἐπιγίνεται ὥρη·  
###6.1.17  
ὣς ἀνδρῶν γενεὴ ἡ μὲν φύει, ἡ δʼ ἀπολήγει.·  
###6.1.18  
„μοῖραν δʼ οὔτινά φημι πεφυγμένον ἔμμεναι ἀνδρῶν,  
###6.1.19  
οὐ κακόν, οὐδὲ μὲν ἐσθλόν, ἐπὴν τὰ πρῶτα γένηται.“  
###6.1.20  
„ἀλλὰ τίη μοι ταῦτα φίλος διελέξατο θυμός;“  
###6.1.21  
μύθοις οὐρανίοισι φέρων παρέθηκʼ ἀγελαῖα,  
###6.1.22  
χάλκεα χρυσείοισιν, ἐπεὶ καὶ δόγματα θεῖα  
###6.1.23  
οἷα κόχλῳ χρυσὸς περικείμενός ἐσθ’, ὁ δὲ χρυσὸς  
###6.1.24  
κοσμεῖται κοχλίδεσσιν ἁλὸς περιπορφυρούσαις.  
###6.1.25  
Ἐν πᾶσιν μύθοις καὶ τῇ ἰδίῃ διανοίῃ  
###6.1.26  
εἴρηται πραπίδων κάματος εὐσυνθέτῳ ἔργῳ.  
###6.1.28  
Ὥρῃ ἀκριβοῦται δὲ βροτοῖσι τὰ δόγματα θεῖα,  
###6.1.27  
ἢν δʼ ὥρην ψεύσῃ τι, συνεξώλισθεν ἅπαντα.  
###6.1.29  
Ἀστέρες ἑπτὰ θεοὶ μὲν ἀνʼ οὐρανοῦ ἠέρα πουλύν,  
###6.1.30  
οἳ ζώνας κατέχουσιν ἄνω τὰς ἑπτὰ πόλοιο,  
###6.1.31  
αἰῶνός τε γένος καὶ ῥίζα φύσεως πολυμόρφου,  
###6.1.32  
ζωδιακοῦ κύκλου σφαίρωμʼ ἄνα καγχαλόωσιν  
###6.1.33  
εἰν ἰδίοις ὁρίοις ὑψώμασιν ἠδέ τʼ ἐν οἴκοις·  
###6.1.34  
Ζεύς, Ἄρης, Παφίη, Μήνη, Κρόνος, Ἥλιος, Ἑρμῆς.  
###6.1.35  
ἐν συνόδῳ, βασιλεῦ, μεγάλους παρέχει βασιλῆας·  
###6.1.36  
αὐτίκα δʼ ἐν συνόδῳ Μακεδὼν βασιλεὺς ἐγενήθη,  
###6.1.37  
ὅν πινυταῖς πραπίδεσσιν ὁμοῦ σκήπτροις ἀνέδειξαν·  
###6.1.38  
καὶ σὺ δέ γʼ ἐν συνόδῳ, ἀλλ’ οὐκ αὐτῇ ἐνὶ ὥρῃ.  
###6.1.39  
Ἠέλιος σατράπας μεσσουρανέων ἐπιδείξει,  
###6.1.40  
καὶ στρατιῆς Ἄρης ἡγήτορας οἷς ἐνὶ οἴκοις,  
###6.1.41  
ἐν δʼ Ἄρεως οἴκοις καὶ Ζεὺς ἀπέφηνε δικαστάς·  
###6.1.42  
καὶ τούτων δὲ ἕκαστος, ὅτʼ ἂν ἐπίκεντρα τὰ φῶτα,  
###6.1.43  
ἢν δʼ ἀτόνως λεύσειε, συνεξώλισθεν ἅπαντα.  
###6.1.44  
Ὡς ὅτʼ ἂν ἐν μεγάλοις τοῖς σχήμασικαλὸν ἀθρήσῃ  
###6.1.45  
ἀστὴρ ἀργαλέος, ὑπὸ βασκάνῳ ὄμματι θραύει,  
###6.1.46  
οὕτως ἀργαλέοις ἀστὴρ καλὸς ὄμματ’ ἐποίσει  
###6.1.47  
ἢ τετράγωνος ἐὼν τοῖς σχήμασιν ἢ διάμετρος.  
###6.1.48  
Ἀντολίην ζητῶν καὶ τὴν φάσιν ἐν συναφῇσιν,  
###6.1.49  
νυκτερινὸν δείμαινε Κρόνον καὶ ἑῷον Ἄρηα·  
###6.1.50  
ἀρχαὶ γὰρ τούτῳ πάμπαν τελέθουσιν ἀηδεῖς.  
###6.1.51  
ὡς πυρὸς αἰθομένου στυγεραὶ φλόγες εἰσὶν ἐν ὕλῃ  
###6.1.52  
λάβῤ ἐπιγινομένου καὶ σβέννυται εὐθὺ παῤ ἀκμήν,  
###6.1.53  
ἢν δʼ ἐσίδῃ Παφίην, οὐ μαίνεται, ἀλλὰ κενοῦται.  
###6.1.54  
τοῦ δὲ Κρόνουτάρβει αἰεὶ κατὰ πάντα τελευτήν·  
###6.1.55  
ψυχρὸς γάρ τε πέλει τῇδε Κρόνοιο βολὴ καὶ πήγνυται αἰεὶ  
###6.1.56  
ὄψιμος· εἰ δʼ ἄμφω διʼ ἔριν περὶ κέντρον ἔωσιν,  
###6.1.57  
ἔνθʼ ἀκαταστασίαι καὶ πῆμʼ ἐπὶ πήματι δεινῷ.  
###6.1.58  
ἢν στείχωσι δʼ ὁμοῦ συνόδοις ἢ εἰς ἕνα χῶρον,  
###6.1.59  
εὐκρασίῃ χαίρουσι καὶ οὐκέτι δῆριν ἔχουσιν·  
###6.1.60  
θερμότατος γὰρ ἐὼν ψυχρῷ ἀνακίρναται Ἄρης,  
###6.1.61  
ψυχροτάτη δὲ Κρόνοιο βολὴ ὑποθάλπεται Ἄρει.  
###6.1.62  
Μειλίχιος Κρονίδης κατὰ πάντα Κρόνῳ συνοδεύων  
###6.1.63  
σύν τʼ ἄστροις πᾶσιν, πλὴν Ἠελίου κακοτργοῦ,  
###6.1.64  
σὺν κείνῳ γὰρ ἐὼν λύει πατρώιον οἶκον  
###6.1.65  
καὶ φυγάδας τεύχει καὶ ἐνὶ ξενίῃσιν ἀλήτας.  
###6.1.66  
Ἠέλιος Παφίῃ κοινούμενός ἐστι κάκιστος·  
###6.1.67  
ζῆλον, δυσγαμίην, ἐγκλήματα, ὕβριν, ἀνάγκην,  
###6.1.68  
καὶ ψόγον ἐν λέκτροις, ἀσχήμονά τʼ ἀλλοπρόσαλλον  
###6.1.69  
Καὶ δύνων Κρονίδης ἢ καὶ ὑπόγειος ὑπάρχων  
###6.1.70  
λαμπροτέρας πρήξεις εἰν ἀλλοδαποῖσι τόποισιν,  
###6.1.71  
εὐπορίην δηλοῖ τε καὶ ὀψίτυχόν τινα πίστιν.  
###6.1.72  
Ἢν δʼ ἐσορῇ Στίλβοντʼ Ἄρης ἐπὶ τέρματος αἴης,  
###6.1.73  
θησαυροὺς ἐπέδειξε, καὶ ἐκ χθονὸς ὄλβον ἔδωκεν.  
###6.1.74  
Ἄστοργος θυμοῖσιν ἀεὶ ὀλοώτατος Ἄρης  
###6.1.75  
μὴ καθορῶν Κρονίδην, μηδ’ εὐπλόκαμον Κυθέρειαν.  
###6.1.76  
Οὗτος γὰρ κακός ἐστιν, ὅταν δʼ ἐπίκεντρος ὁδεύων  
###6.1.77  
ὄσσ’ ἀνέχων λεύσσῃ καταλαμπομένην Ἀφροδίτην,  
###6.1.78  
Πᾶς ἀστὴρ πέλετʼ ἠὲ πανήμερος ἠὲ πονηρὸς  
###6.1.79  
ἐν γενεῇ· φαῦλος δʼ ὅτε οἱ παλίνορσος ἐπαχθεὶς  
###6.1.80  
εἰς ἰδίην χώρην αὐτὸς κατʼ ἐπέμβασιν ἔλθοι.  
###6.1.81  
Ἀργαλέων ἄστρων δυνατῶς γίγνωσκε τὰ δῶρα. — — — — — —  
###6.1.82  
ἐν δὲ τέκνοισι μόνοις ἀγνώμονές εἰσι δοτῆρες·  
###6.1.83  
καὶ διδόασι γονὴν ἰδὲ πένθιμον ὄμμασι δάκρυ.  
###6.1.84  
Ἄρης καὶ Στίλβων, σύμφωνα τὰ κέντρα λαχόντες,  
###6.1.85  
ὑψηλούς, δρήστας, μεγαλόφρονας ἠδὲ βιαίους,  
###6.1.86  
πταίοντας τόλμῃ καὶ σφαλλομένους ἐπὶ δόξῃ·  
###6.1.87  
ἤτοι γὰρ κολάσει συνελαυνόμενοι βεβάρηνται,  
###6.1.88  
ἢ ἀλόγους μέμψεις ὑπενεγκάμενοι πεπάτηνται,  
###6.1.89  
ἠὲ πάτρην φεύγουσι διωκόμενοι παῤ ἕκαστα.  
###6.1.90  
ἢν δὲ Κρόνος τούτῳ τῷ σχήματι μάρτυς ἐπέλθῃ,  
###6.1.91  
τὸν δρησμὸν λύσας δόξαν παλίνορσον ἔδωκεν,  
###6.1.92  
καὶ χειμῶνι πικρῷ γλυκερὴν ἐπέχευε γαλήνην.  
###6.1.93  
Ἑρμείας κακότεχνος ὁμοῦ καὶ πυρβόλος Ἄρης,  
###6.1.96  
ὄλβῳ γὰρ πίσυνοι καὶ τεύχεσι θωρηχθέντες  
###6.1.95  
ἐλπίσιν ἀπλήστοις μεγάλας ἀρχὰς μελετῶσιν·  
###6.1.97  
οὐρανίοις δʼ ἄστροις μέγʼ ἀειρόμενοι ἀτῶνται,  
###6.1.98  
ἠδʼ ἄστρων ψαύσαντες ἑὴν διὰ πίστιν ἄπιστον  
###6.1.98a  
οὐρανίῃσι βολαῖς ὡς ἀστέρες ἄφνω ἔλαμψαν,  
###6.1.99  
οὐρανίῃσι βολαῖς ὡς ἀστέρες ἦλθον ὑπʼ ὄρφνην.  
###6.1.100  
Καὶ Παφίη δύνουσα κακή, ὡς λοίγιος Ἄρης·  
###6.1.101  
ἀλλʼ ὁ μὲν ἀλγύνει ψυχὴν καὶ σῶμα βρότειον,  
###6.1.102  
ἡ Παφίη δὲ πικρὴ καὶ βάσκανός ἐστʼ ἐπὶ λέκτροις.  
###6.1.103  
Ἑρμῆς καὶ Παφίη ἰδίαις μοίρῃσι ταπεινοὶ  
###6.1.104  
ξυρομένους κεφαλὰς μίμους ὄχλοισι γελοίων  
###6.1.105  
Οὐ καλός ἐστιν Ἄρης καὶ ἐπεμβαίνων Ἀφροδίτῃ·  
###6.1.106  
ζήλους γὰρ τεύχει φοβερούς, καὶ φάρμακα δεινά,  
###6.1.107  
καὶ κρύφιμα στομάχων ἀλγήματα καὶ νόσον ἄρθρων.  
###6.1.108  
Ἥμερός ἐστιν Ἄρης ἐπὶ τὸν Δία πάντοτʼ ἄκεντρος.  
###6.1.109  
Αὐξιφαὴς δʼ ἀγαθὴ κατὰ πάντα πέφυκε Σελήνη,  
###6.1.110  
ἢν φεύγουσα Κρόνον ἐπὶ τὸν Δία πρῶτονἵκηται·  
###6.1.111  
καὶ λείπουσα καλή, ὁπότʼ ἂν Παφίῃ συνοδεύῃ·  
###6.1.112  
μεῖον δʼ ἢ μεῖζον μεστὴ πρὸς Ἄρηα κακίστη.  
###6.1.113  
Πλησιφαὴς Μήνη ἐπὶ τὸν Κρόνον ἐστὶν ἀρίστη·  
###6.1.114  
πλοῦτον γὰρ πουλὺν παρέχει, ἀλλ’ οὐκ ἐπὶ δόξῃ.  
###6.1.115  
Πλησιφαὴς δʼ ἀκτῖσιν ἀπορρείουσα Κρόνοιο  
###6.1.116  
ψυχαῖς πλαζομένους, ἐξισταμένους διανοίης,  
###6.1.117  
σαρκῶν ἐξ ἰδίων ἀπογευομένους, ἱεροῖσιν  
###6.1.118  
θυμῷ μορμύροντας ἐπίψογον εἰς νόσου ὀργήν,  
###6.1.119  
βωμολόχους θʼ ἱερεῖς, τιμαῖς θείῃσι προφήτας.  
###6.1.120  
Ἠέλιον Μήνη ὁπότʼ ἂν συναφῇσι καθεύροι,  
###6.1.121  
ἀρχῇσιν πλοῦτον παρέχει πενίην ἐπάγουσα·  
###6.1.122  
οὐκ ἰδικὴν γὰρ ἔχει φάσιν ἡ θεός, ἀλλά τινʼ αὐγὴν  
###6.1.123  
χείρονʼ ἀπʼ Ἠελίοιο δανείζεται, οὐ μόνιμον φῶς·  
###6.1.124  
Μήνη δʼ ὡς σχομένη περ ἀπώλεσεν, ὅσσον ἕλῃσιν,  
###6.1.125  
οὕτω καὶ πλούτῳ πενίην ἐπέθηκε φέρουσα,  
###6.1.126  
ἀντιτύπῳ νεμέσει ἀποδωκαμένη τὸ δάνειον.  
###6.1.127  
Σύνδεσμος Μήνης ὀλοώτατός ἐστι βροτοῖσιν·  
###6.1.128  
κἢν λύσῃ δὲ φάσιν τὰ τελέσματά γʼ, οὗτος ἔφυσεν  
###6.1.129  
πτωχόν, χερνήτην ταλαπείριον ἠδέ τʼ ἀλήτην.  
###6.1.130  
Ἠελίου κέντροισιν Ἄρης διάμετρος ὑπάρχων  
###6.1.131  
τέκνοις καὶ γενέτῃσι μάχας ἡδʼ ἄστατον ὀργήν·  
###6.1.132  
καὶ διάμετρος Ἄρης εὑρὼν μοίρῃσι Σελήνην,  
###6.1.133  
δεσμά, βρόχους, εἰρκτάς, πολέμους, ἀσχήμονα θωήν·  
###6.1.134  
ἢν δʼ ἀπόκεντρος Ἄρης μοιρῶν ἰδίων διάμετρος,  
###6.1.135  
μιμηλὰς τέχνας, καμάτους πυρὸς ἠδὲ σιδήρου·  
###6.1.136  
καὶ Παφίῃ διάμμετρος Ἄρης οὐ σώφρονα μοιχόν. 25  
###6.1.137  
καμπτομένοις ζώοις ὅτʼ ἂν εὐρήσῃς ποτὲ φῶτα,  
###6.1.138  
Ἑρμείαν σκέπτου, | μεθοδεύεται εἰ τό τʼ ἐκεῖνος 139  
###6.1.139  
σχήματι τῆς Παφίης· | θηλυνόμενος γὰρ ἐκεῖνος 138  
###6.1.140  
κοσμεῖτʼ ἀρσενόθηλυς ἐὼν πέπλοισι γυναικῶν,  
###6.1.141  
καὶ τούτων χάρισιν δαμνᾷ θυμέλῃσιν ἐραστάς·  
###6.1.142  
εἰ δὲ γυναικὸς ἔῃ, πολύκοινον ἔτευξεν ἑταίρην,  
###6.1.143  
μουσῳδόν, σοβαρήν, πολλοὺς τήκουσαν ἐραστάς.  
###6.1.144  
Εἰ δʼ Ἄρην ὑπόγειον ἔχων φαίνοιτό τις ἀνήρ,  
###6.1.145  
καὶ σύν τῷδε γένοιτο ἰοβλέφαρος Κυθέρεια,  
###6.1.146  
καλοβάτην σχοίνοισί τʼ ἔπʼ ἠερόφοιτον ἔθηκαν,  
###6.1.147  
Ἴκαρον αἰθέριον πτερύγων δίχα καὶ δίχα κηροῦ·  
###6.1.148  
ἢν δʼ ἐσίδῃ Τιτὰν φαέθων, ἐπὶ γαῖαν ἀφῆκαν.  
###6.1.149  
Ἢν δʼ εὕρῃς Μήνην αἰεὶ δύνουσαν ἐφʼ ὑγροῖς,  
###6.1.150  
πρὸς Κρόνον ἐρχομένην ἢ δύνουσαν τὰ βόρεια,  
###6.1.151  
ἂνθρωποι θύνουσαν ὁρῶνται ναυτίλοι ὑγρήν,  
###6.1.152  
ὧν ὁδός ἐστιν ὕδωρ, οἱ δʼ ἀστέρες εἰσὶν ὁδηγοί,  
###6.1.153  
ἡνίοχοι δʼ ἄνεμοι, καὶ κύματα μακρὰ κέλευθα.  
###6.1.154  
ἢν δʼ ἐσίδῃς ζώοις ἐν ὀλισθηροῖσι τὰ κέντρα,  
###6.1.155  
Καρκίνῳ, Ὑδροχόῳ ἡδ’ Ἰχθύσι τοῖσιν ἀφώνοις,  
###6.1.156  
δύνοντας καθʼ ὕδωρ δεσμευομένους θʼ ὑπὸ μαζῶν 28  
###6.1.157  
κυανέῳ πελάγει δʼ ὑπονήχεται, ἠύτε δελφίν,  
###6.1.158  
σφόγγους ἐκ βυθίων πουλυτρήτους ἀνερευνῶν.  
###6.1.159  
Ἐν δʼ ἰδίοις οὔσης Παφίης ἅμα Ἑρμάωνι,  
###6.1.160  
ἢ τρητοῖς καλάμοις ὑπὸ πνεύμασιν ᾆσμα μελῳδεῖ,  
###6.1.161  
ἢ νομίῳ σύριγγι φίλην κεφαλὴν ἐπισείει,  
###6.1.162  
ἄλλῳ δʼ ἐκ στομάτων κελαδεῖ μυκήματα σάλπιγξ,  
###6.1.163  
ᾧ δʼ ᾄσει κίθαρις νευρένδετος ἐν παλάμῃσιν,  
###6.1.164  
ἄλλῳ δʼ ἁρμονίην χαλκώματα πληκτὰ παρέξει.  
###6.1.165  
ἀλλʼ ὅτʼ ἂν ἡ Παφίη Ἑρμῇ στείχουσα συνοικῇ,  
###6.1.166  
Ἑρμείαο τόποισιν ἀγαλλομένη, ἐπὶ χώρῃ  
###6.1.167  
αἰόλλειν μορφὰς χρώμασι τῇδέ γʼ ἔδωκεν  
###6.1.168  
ἢ πολλοῖσι μίτοις ἢ πλάσμασιν ἤ ποτε κηρῷ.  
###6.1.169  
ἢν δʼ ἐπάνω φέρεται μετὰ Ἠελίοιο Σελήνη,  
###6.1.170  
ἡνίοχος καμπτῆρα διερχόμενος, φιλονείκως  
###6.1.171  
ἱπταμένων πώλων τετράζυγον ἅρμα διώκων,  
###6.1.172  
καὶ νύσσῃ σύρδην ἐπινίκιον ἵππον ἐλαύνων.  
###6.1.173  
ἢν δὲ Σεληναίη ὕψωμ’ ἀνιοῦσα σὺν Ἑρμῇ  
###6.1.174  
αὐξιφαὴς κατίδοι κλυτὸν Ἥλιον Ὠκεανίτην,  
###6.1.175  
ἰξῷ χρησαμένην τέχνην καλάμοις τʼ ἀναφαίνει,  
###6.1.176  
καὶ ταύτην ἴρηξ ὠκύπτερος οὔ ποτε λείπει.  
###6.1.177  
Ἄρεα δʼ εἰ γνοίης ἀκρονύκτιον ὀβριμοεργόν,  
###6.1.178  
καὶ σὺν τῷδε Κρόνον τε καὶ Ἑρμείην παρεόντα,  
###6.1.179  
ἀράμενοι παλάμαις ὑπὸ τύμπανα φάσγανον ὀξὺ  
###6.1.180  
μιμοῦνται δυσαγῆ Κυβελήιον ἔνθεον Ἄττιν.  
###6.1.181  
ἢν δʼ Ἄρης ζώοις ἐπὶ φωλεύουσι τὰ κέντρα  
###6.1.182  
ξυνὰ Ζηνὶ λαχὼν κατίδῃ Κρόνον ὄνθʼ ὑπόγειον,  
###6.1.183  
ῥιζοτόμους τεύχει, παραβαλλομένους, ἐπαοιδούς,  
###6.1.184  
ζητοῦντας θάνατον κακοδαίμονα καὶ μόρον αὔτως  
###6.1.185  
ἀσπίδος αἰνομανοῦς πλατυαύχενος, ἡδʼ ἄῤ ἐχίδνης  
###6.1.186  
διψάδος αἱμοβόρου φοβερὸν θάνατον προκαλοῦντος,  
###6.1.187  
Τανταλικῇ κολάσει ὑπὸ γαμφηλῇσιν ὀδοῦσιν  
###6.1.188  
ἰὸν ἐρευγομένης ἐπιδίψιον ἄσθματι δεινῷ.  
###6.1.189  
εἰ δʼ αὔξουσα τύχῃ μεσσουρανέουσα Σελήνη  
###6.1.190  
καὶ διάμετρος Ἄρης σύν τʼ Ἠελίῳ ὑπόγειος,  
###6.1.191  
φρυγομένων σαρκῶν ὑποτήκεται ἔμπυρος ἀνήρ.  
###6.1.192  
καὶ δύνων Πυρόεις, ὁπότʼ ἂν Κρόνος ὡρονομήσῃ,  
###6.1.193  
σαρκοβόροις θηρσὶν παρέχει γεννώμενον ἄνδρα·  
###6.1.194  
ἢ γὰρ ὑὸς καπρίοιο ὑπέστη λευκὸν ὀδόντα,  
###6.1.195  
ἢ γναμπτοί σφʼ ὄνυχες λαιμὸν διόρυξαν ὄρεσσιν  
###6.1.196  
πορδάλιος στικτῆς ἠὲ βλοσυροῖο λέοντος.  
###6.1.197  
ἡνίκα δʼ ἡ βασίλεια μέση συνέχοιτο Σελήνη  
###6.1.198  
Ἄρεος ἠδὲ Κρόνου συλλαμπομένη ἰσόμοιρος,  
###6.1.199  
τῷ μὲν ἔδωκε βρόχον, τῷ δʼ αὖ βυθόν, ᾧ δὲ μελάθρων  
###6.1.200  
πολλάκις ἢ πτώσεις ἢ χώματα προσκυλίσασα  
###6.1.201  
κληίδων ἀπέρηξε βίῃ συνθλωμένῳ ὀστᾶ.  
###6.1.202  
Μὴ λαθέτω σε Κρόνος ἰσομοιρήσας Ἀφροδίτῃ,  
###6.1.203  
τέκνῳ μὲν τεύχων Πελοπήιον ἠὲ Θυέστην,  
###6.1.204  
ἠὲ καὶ εἰς ἄλλην ἀσεβῆ υἱὸν Ἰοκάστην,  
###6.1.205  
πολλάκι δὲ προγόνους καὶ μητρυιῇσιν ἔμιξεν,  
###6.1.206  
ἠδὲ κασιγνήτοις ἐπάγει ὁμογάστριον εὐνήν.  
###6.1.207  
ἐνθάδε μοι, βασιλεῦ, τῷ σχήματι γίγνεο μάρτυς,  
###6.1.208  
γνωρίζων γενεῇ τοὺς Ἀρσινόης ὑμεναίους.  
###6.1.209  
Χαίρειτοι Τιτὰν μὲν ἐπʼ ἀρσενικοῖσι τόποισιν,  
###6.1.210  
γήθει αὖ Μήνη πάλι θηλυτέροισιν ἐν οἴκοις.  
###6.1.211  
εἰ δʼ ἄμφω τούτους ἐνὶ θηλυτέροισι καθεύροις,  
###6.1.212  
εὐνοῦχον σὺ νόει ταλαπείριον ἠὲ κίναιδον,  
###6.1.213  
ἱστοῖς, ἠλακάταις μιμούμενον ἔργα γυναικῶν.  
###6.1.214  
εἰ δὲ γυναῖκα λάβοις εἰν ἀρσενικοῖσιν ἔχουσαν  
###6.1.215  
Μήνην Ἠέλιόν τε, νόει τὸ σχῆμʼ ὅ τι δηλοῖ·  
###6.1.216  
ἀνδρῶν ἔργα τέλεσσε γυναιξὶ συνευνάζουσα.  
###6.1.217  
Νυκτερινὸς δὲ Κρόνος ὁπόταν ὑπόγειος ὑπάρχῃ,  
###6.1.218  
καὶ δέ τʼ Ἄρην ἐσίδοις γε μεσουρανέοντα ἄνωθεν,  
###6.1.219  
ἁπλώσας παλάμῃσιν ἐπὶ ξύλου ὑψόθι σῶμα  
###6.1.220  
οἰωνοῖσι βορὴν ἐπανιπταμένοις ἐπέδειξεν,  
###6.1.221  
μοίρης νευροτόμου ἐσφιγμένος ἄκρα σιδήρῳ.  
###6.1.222  
Τὴν Μήνην σκέπτου, εἰ Τιτῇνος ἐνὶ οἴκῳ,  
###6.1.223  
κἢν εὕρῃς τοῦτον φωλευόμενον διάμετρον,  
###6.1.224  
καὶ φυγάδας σὺ νόει καὶ ἀτιμήτους διὰ πάντων.  
###6.1.225  
Αὐξιφαὴς Μήνη θερμὸν διάμετρον Ἄρηα  
###6.1.226  
ἢν προφύγῃ, λίην ψυχρήν τʼ ἀκτῖνα Κρόνοιο,  
###6.1.227  
Ζεὺς δὲ τρίγωνος ἔῃ ἐν σχήματι τῷδέ γε μάρτυς,  
###6.1.228  
τὸν βίον αὐτὸς ἔχων ἢ καὶ καθορῶν διάμετρος,  
###6.1.229  
ἡλικίῃ μὲν πρῶτα μέγαν, περιμήκεα θῆκεν,  
###6.1.230  
ὀφθαλμοῖσι χαρωπὸν ἰδʼ ὀφρύσιν εὖ ἀραρυίαις,  
###6.1.231  
μηχανικὸν σὺ νόει τε πολύτροπον ἢ πολύτλητον,  
###6.1.232  
οἶκον μὲν φθείροντα πατρώιον, ἠδέ τʼ ἀλιτρόν,  
###6.1.233  
ὃς σκεδάσας ὄλβον πενίην δαπάνῃσι διώκει,  
###6.1.234  
τὴν δʼ ἰδίην ἀκμὴν φιλέοντι δίδωσιν ἐραστῇ,  
###6.1.235  
τὴν δʼ ἄλλου ὥρην αὐτὸς ποθέων ἀγαπήσει,  
###6.1.236  
ζηλώσει δούλην δʼ, ἢ ψάλτριαν, ἢ πολύκοινον,  
###6.1.237  
ἐχθροὺς δʼ ἐκπτώσσει, τοῖς κρείττοσιν ἀντιφερίζων,  
###6.1.238  
καὶ πάτρης εἴξει, ἡδʼ ἐν ξείνῃ διατρέψει,  
###6.1.239  
καὶ πλαστῇσι γραφαῖς ἀπελαύνεται ἄλλοσε γαίης  
###6.1.240  
εἰς στεινὸν ζωῆς λύπης μέτα, ταῖς ἐπὶ τέχναις  
###6.1.241  
ἀλλοτρίαις τε γραφαῖς ἐπιτέρπεται, ἢ δίχα λύπης  
###6.1.242  
εὐτραπέλοισι γραφαῖς τερπνὸν βίοτον διοδεύει.  
###6.1.243  
Ἠνίκα δʼ ἂν Μήνη Ἑρμῇ στίλβοντι συνάπτῃ,  
###6.1.244  
ῥήτορα σημαίνει, καί ῥʼ ἐν μελέτῃσι σοφιστὴν,  
###6.1.245  
εὔγραμμον πινυτόν τʼ, ἐν γυμνασίοις τʼ ἴσον Ἑρμῇ.  
###6.1.246  
Σκορπίος, Αἰγόκερως καὶ Καρκίνος ἠδʼἄῤ οἱ Ἰχοῦς  
###6.1.247  
ἐκ φολίδων πολλῶν συγκείμενοί εἰσι τὸ σῶμα,  
###6.1.248  
καὶ λεπίδων πολλῶν λεπτῶν θʼ ἅμα καὶ πολυχρώμων·  
###6.1.249  
ἐν τούτοισι τυχὼν Πρέσβυς καὶ λοίγιος Ἄρης  
###6.1.250  
καὶ Μήνηκεραὴ καὶ γλαυκιόωσα Κυθήρῃ  
###6.1.251  
ψώρην καὶ λέπρην, ἀλφούς, λειχῆνας ἔτευξαν.  
###6.1.252  
κεντρωθεὶς δʼ Ἄρης ἤν πως φαίνοιτο σὺν Ἐρμῇ  
###6.1.253  
Ἡελίου οἱκῳ καθορώμενος, ἐχθρὸς ἐπʼ ἐχθρῷ,  
###6.1.254  
ὀφθαλμὸν βλάπτει, εἰ μέν θʼ ἕνα φωσφόρον ἀθροῖ·  
###6.1.255  
εἰ δʼ ἄμφω κατίδοιτʼ, ἀλαὸν καὶ πηρὸν ἔθηκεν.  
###6.1.256  
Εἰ δʼ ἀγαθὸς σωτὴρ φαεσίμβροτος οὐράνιος Ζεὺς  
###6.1.257  
αὐξιφαοῦς Μήνης ὑποδέξεται ἱερὸν ὄμμα,  
###6.1.258  
ἀρχῇ καὶ πίστει καὶ τιμαῖς ἐστεφάνωσεν,  
###6.1.259  
εἵμασι πορφυρέοις τε φέρει κοσμούμενον ἄνδρα.  
###6.1.260  
Ὁ Κρόνος Ἑρμείαν κατέχων Κριοῦ ἐνὶ οἴκῳ,  
###6.1.261  
ἢν Μήνην ἐσίδῃ ὕψωμ’ ἀνιοῦσαν ἑαυτῆς,  
###6.1.262  
ὡρονόμου τε κρατῇσι, βραβεὺς τοῦ πνεύματος αὐτός,  
###6.1.263  
τραυλὸν ἐνὶ γλώσσῃ, ἀχαρίστατον εἶδος ἔχοντα,  
###6.1.264  
ταῖς ἀκοῇσι βαρὺν καὶ τοῖς ποσὶν ἠδὲ καὶ ἄρθροις,  
###6.1.265  
ἀστρολόγον πινυτὸν καὶ ῥήτορα καὶ φιλόμουσον,  
###6.1.266  
ῥυθμοῖς καὶ μέτρων ποιήμασιν εὔστοχον ἄνδρα,  
###6.1.267  
σχήμασιν εὐθαρσῆ καὶ χρώμασιν ἀπρονόητον,  
###6.1.268  
πουλύγαμον,τέκνοισιν ἐπώδυνον ἠδὲ πολύτλαν,  
###6.1.269  
εὔμουσον, λιγυρόν, φιλοπαίγμονα τῇ διανοίῃ,  
###6.1.270  
οὗ πόρος ἐστὶ φύσις, ἡ δʼ αὖ φύσις ἐστὶν ὁ δαίμων,  
###6.1.271  
καὶ σοφίῃσι λόγων φυσικῶν βίοτον μεθοδεύων,  
###6.1.272  
ζωῆς καὶ μούσης εὐσύνθετον εἰς τὸ νοῆσαι  
###6.1.273  
ἀνθολόγοισι τροφαῖς ἠδʼ εἰν ἰδίῃσι μελίσσαις.  
###6.1.274  
Εὔσφυρος Ἑρμείης ἢν Ζηνὶ μόνῳ συνοδεύῃ,  
###6.1.275  
εὔπορος ἀκριβής τε φύσει, κυκλῶν τὸ νόμισμα·  
###6.1.276  
σμικρολόγος γὰρ ἐὼν πολλοῖσι τόκοις ἀναβαίνει,  
###6.1.277  
φειδωλός, ψηφών τε φιλάργυρος ἠδὲ δανειστής.  
###6.1.278  
ἐν δὲ τρίταις χώρῃσιν ἀφʼ ὡρονόμοιο τυχήσας  
###6.1.279  
ἀγρευτῆρι λίνῳ ἀνεφέλκεται ἐξ ἁλὸς ἰχθύν.  
###6.1.280  
εἰ δʼ Ἄρην ἐσίδοις θυμούμενον ἐκ διαμέτρου,  
###6.1.281  
καὶ δολίοισι βρόχοις ὀρεσίτροφα πάντα κυνηγεῖ.  
###6.1.282  
Ἢν Παφίην εὕρῃς περιπλεξαμένην τὸν Ἄρηα,  
###6.1.283  
μοιχοὺς καὶ λάγνους καὶ παντοπαθεῖς ἐποίησεν.  
###6.1.284  
Ἐν Παφίης οἴκοις ὁ Ζεὺς ἐπίδοξος ὑπάρχει,  
###6.1.285  
καί ῥʼ οὕτως παρέχει, ἢν καὶ ἐπίδοξα τὰ φῶτα·  
###6.1.286  
IV ἀφνειοί, μεγάλοι, περικαλλέες, ὄμμασι γαῦροι,  
###6.1.287  
λευκοί, καὶ ξανθοῖσιν ἐπαντέλλοντες ἰούλοις,  
###6.1.288  
εὐπρόσιτοι, γλυκεροί, σοβαροί, χαρίεντες ἀοιδοί,  
###6.1.289  
εὔθικτοι, πινυτοί, εὐσχήμονες, ἀρχικυνηγοί,  
###6.1.290  
οὐχὶ μόνον ζώων θηρήτορες, ἀλλὰ γυναικῶν,  
###6.1.291  
δισσολόγοι, δίγαμοι, δίγονοί θʼ ἅμα καὶ διπολῖται,  
###6.1.292  
φαινόμενοι πᾶσιν μακαριζόμενοί τε.  
###6.1.293  
καὶ πάτρῃ χαίρουσι, καὶ ἐν ξείνοισι βιοῦσιν·  
###6.1.294  
τιμῶνται συνεχῶς ἠδ’ ἐξ ἀλόχων ἀγαπῶνται·  
###6.1.295  
αὐχοῦσιν στεφάνοις, φιλίαις γήθουσιν ἀνάκτων·  
###6.1.296  
μαρτυρίαις δόξῃσί τʼ ἀγαλλόμενοι σελαγεῦνται,  
###6.1.297  
πενθερικοῖς θαλάμοισι διωκόμενοι καθορῶνται,  
###6.1.298  
ἢ κλοπίμως φθείρουσι λέχη ἰδίων συνεφήβων.  
###6.1.299  
κἀν ἄστει φαίνονται, ἰδ’ ἐν στρατιῇσιν ὁρῶνται.  
###6.1.300  
Ἢν δέτ’ ἔχῃ σύνδεσμον ἐπʼ Ἠέλιόν ποτε Μήνη,  
###6.1.301  
ἐκ πενίης πλουτεῖ τε καὶ εἰς πενίην ἀνακάμπτει·  
###6.1.302  
δόξαν ἔχει τέχνης Ἑκατησίου εἵνεκα κέρδους,  
###6.1.303  
καὶ μαγικῇ συνέσει πέπιθεν τὰ πνεύματα φεύγειν,  
###6.1.304  
καὶ κρυφίμαις βίβλοις ἐπαγαλλόμενος περιείργει·  
###6.1.305  
πίστεις μὲν παρέχει σοβαραῖς μεγάλῃσι γυναιξίν,  
###6.1.306  
ἐκ δὲ τύχης μικρῆς ἐπὶ μείζονα πίστιν ὁδεύει.  
###6.1.307  
κἢν εὕρῃ Μήνη μετὰ τὴν λύσιν ἀστέρας ἐσθλούς,  
###6.1.309  
σιτοδόται, κτίσται, μὴ φειδόμενοι φιλοτίμως  
###6.1.308  
ὄλβον καὶ πλοῦτον καὶ χρήματα χρυσοφορητὰ  
###6.1.310  
εἰς βυθόν, εἰς ἀνέμους διαπαιζόμενοι δαπανῶσιν,  
###6.1.311  
καιροῖσιν πάμπαν, τὸ πλέον δὲ περισσὰ διδόντες  
###6.1.312  
λείπονται πάντων ἐλεούμενοι οὐδὲν ἔχοντες.  
###6.1.313  
Τὰς αὐτὰς δυνάμεις εἴτʼ ἀνδράσιν εἴτε γυναιξὶν  
###6.1.314  
σκεπτόμενος προλέγω, ὥρη δὲ φύσιν διορίζει·  
###6.1.315  
ἀλλὰ καὶ ὣς ἐρέω τοῖς σχήμασι καὶ τὰ γυναικῶν.  
###6.1.316  
σώφρονας ἡ Παφίη οἴκοις ἰδίοις, μετὰ Ζηνὸς  
###6.1.317  
εὐμόρφους, πινυτάς τʼ, ἢν καὶ Στίλβοντα καθεύρῃ·  
###6.1.318  
καὶ πόρνας ὁ Κρόνος ἀσχήμονα ἔργα τελούσας,  
###6.1.319  
ἐν διθύροις αἰεί τε προϊσταμένας ἀναφανδόν.  
###6.1.320  
τετράποσιν ζώοισιν εἰ στείχουσα Σελήνη,  
###6.1.321  
εἰ καὶ τὴν ὥρην ἐν τετραπόδεσσι καθεύροις,  
###6.1.322  
ἀρρήτοις ἔργοισι μιαίνεται, ἠύτ’ ἐπʼ ἔργοις  
###6.1.323  
ἐκ στομάτων αἰσχροῖς διαβαλλομένη κακοφήμως.  
###6.1.324  
εἰ δʼ Ἄρης ἠοῦς γε μεσουρανέοιτο, λογίζου,  
###6.1.325  
ἦ πολλοῖς μήτηρ ἐπὶ δάκρυσιν ἔστενʼ ἄτεκνος.  
###6.1.326  
εἰ δὲ Κρόνος Παφίηνἰδίοις οἴκοισι καθεύροι,  
###6.1.327  
κἢν φάσκῃ τίκτειν ἐκ νηδύος, οὔ ποτε τίκτει,  
###6.1.328  
ψευδομένη δʼ ὠδῖνας ἀνώδυνός ἐστιν ἄτεκνος,  
###6.1.329  
ἀλλοτρίην τε γονὴν ὑποβαλλομένη κακοτέχνως  
###6.1.330  
καὶ κλίνασα δέμας στείρα λοχός ἐστʼ ἐπὶ κλίνης,  
###6.1.331  
καὶ πλαστὴ μήτηρ ἐσκήψατο τὴν φάσιν ἁγνώς.  
###6.1.332  
Ἄρεα καὶ Παφίην συναφαῖς εὑροῦσα Σελήνη  
###6.1.333  
Ἠελίοιο τόποις ἢ καὶ Στίλβοντος ἐν οἴκοις,  
###6.1.334  
ἢν διάμετρον ἔχῃ δνοφερὴν ἀκτῖνα Κρόνοιο,  
###6.1.335  
ἰσχνὴν καὶ λυπρήν, κακοπρήγμονα καὶ κακόβουλον,  
###6.1.336  
αὐστηρήν, προπετῆ, πολυπρήγμονα, βάσκανον αἰεί,  
###6.1.337  
εὔκνιστον, πρόλαλον καὶ βληχρὴν καὶ φιλόνεικον,  
###6.1.338  
λυσσάδα, ζηλότυπον καὶ ἀγνώμονα καὶ περίεργον,  
###6.1.339  
πῆμα λυγρῷ γαμέτῃ συναλιζόμενον κακοῆθες·  
###6.1.340  
ἀλλʼ ὑπὸ τῆς Παφίης ἀμβλυνομένη μεταβάλλει.  
