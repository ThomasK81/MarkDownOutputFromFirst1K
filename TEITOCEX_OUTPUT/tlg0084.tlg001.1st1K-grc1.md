---
title: "Orbis Descriptio"
subtitle: |
	An Open Greek and Latin Edition \ 
author: "Dionysius Periegetes"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions  

Corrected and encoded the text: Digital Divide Data  
 Editor-in-Chief, Perseus Digital Library: Gregory Crane  
 Project Manager (University of Leipzig): Matt Munson  
 Project Assistant (University of Leipzig): Annette Gessner  
 Lead Developer (University of Leipzig) 2015 - 2017: Thibault Clérice  
 Technical Advisor: Bruce Robertson  

# Orbis Descriptio  

## §1  

Ἀρχόμενος γαῖάν τε καὶ εὐρέα πόντον ἀείδειν  

## §2  

καὶ ποταμοὺς πόλιάς τε καὶ ἀνδρῶν ἄκριτα φῦλα,  

## §3  

μνήσομαι Ὠκεανοῖο βαθυρρόου· ἐν γὰρ ἐκείνῳ  

## §4  

πᾶσα χθὼν, ἅτε νῆσος ἀπείριτος, ἐστεφάνωται,  

## §5  

οὐ μὲν πᾶσα διαπρὸ περίδρομος, ἀλλὰ διαμφὶς  

## §6  

ὀξυτέρη βεβαυῖα πρὸς ἠελίοιο κελεύθους,  

## §7  

σφενδόνῃ εἰοικυῖα· μίαν δέ ἑ καίπερ ἐοῦσαν  

## §8  

ἄνθρωποι τρισσῇσιν ἐπ’ ἠπείροισι δάσαντο·  

## §9  

πρώτην μέν Λιβύην, μετὰ δʼ Εὐρώπην Ἀσίην τε.  

## §10  

Ἀλλʼ ἤτοι Λιβύη μὲν ἀπʼ Εὐρώπης ἔχει οὖρον  

## §11  

λοξὸν ἐπὶ γραμμῆσι, Γάδειρά τε καὶ στόμα Νείλου,  

## §12  

ἔνθα βορειότατος πέλεται μυχὸς Λλγύλπτοιο  

## §13  

καὶ τέμενος περίπυστον Ἀμυκλαίοιο Κανώβου  

## §14  

Εὐρώπην δʼ Ἀσίης Τάναϊς διὰ μέσσον ὁρίζει,  

## §15  

ὅς ῥά θʼ ἑλισσόμενος γαίης διὰ Σαυροματάων  

## §16  

σύρεται ἐς Σκυθίην τε καὶ ἐς Μαιώτιδα λίμνην,  

## §17  

πρὸς βορέην· νότιον δὲ μεσούριον Ἑλλήσποντος·  

## §18  

σῆμα δ ὑπερτέταται νοτιώτερον ἐς στόμα Νείλου·  

## §19  

Ἄλλοι δʼ ἠπείροισι διὰ χθόνα νοσφίζουσιν.  

## §20  

Ἰσθμὸς ἄνω τέταταί τις ὑπέρτατος Ἀσίδος αἴης,  

## §21  

Κασπίης τε μεσηγὺ καὶ Εὐξείνοιο Οκλάσσης·  

## §22  

κεῖνον δ᾿  Εὐρώπης Ἀσίης θ΄ ὅρον ηὐδάξαντο·  

## §23  

ἄλλος δʼ αὖ μακρὸς καὶ ἀθέσφατος ἐς νότον ἕρπει,  

## §24  

Ἀραβίου κόλποιο καὶ Αἰγύπτοιο μεσηγὺ,  

## §25  

ὅς ῥά τε νοσφίζει Λιβύην Ἀσιήτιδος αἴης.  

## §26  

Τοῖα μὲν ἀμφʼ οὔροισι βροτοὶ διεφημίξαντο·  

## §27  

πάντη δʼ ἀκαμάτου φέρεται ῥόος Ὠκεανοῖο,  

## §28  

εἷς μὲν ἐὼν, πολλῇσι δʼ ἐπωνυμίῃσιν ἀρηρώς·  

## §29  

ἤτοι ὁ μὲν Λοκροῖο παρʼ ἐσχατιὴν ζεφύροιο  

## §30  

Ἄτλας ἑσπέριος κικλήσκεται, αὐτὰρ ὕπερθεν  

## §31  

πρὸς βορέην, ἵνα παῖδες ἀρειμανέων Ἀριμασπῶν,  

## §32  

πόντον μιν καλέουσι πεπηγότα τε Κρόνιόν τε·  

## §33  

ἄλλοι δʼ αὖ καὶ νεκρὸν ἐφήμισαν εἵνεκ’ ἀφαυροῦ  

## §34  

ἠελίου· βράδιον γὰρ ὑπεὶρ ἔλα τήνδε φαείνει,  

## §35  

αἰεὶ δὲ σκιερῇσι παχύνεται ἐν νεφέλῃσιν·  

## §36  

αὐτὰρ ὅθι πρώτιστα φαείνεται ἀνθρώποισιν,  

## §37  

ἠῷον καλέουσι καὶ Ἰνδικὸν οἶδμα θαλάσσης·  

## §38  

ἄγχι δʼ Ἐρυθραῖόν τε καὶ Αἰθόπιον καλέουσιν  

## §39  

πρὸς νότον· ἔνθα δὲ πολλὸς ἀοικήτου χθονὸς αὐλὼν  

## §40  

ἐκτέταται, μαλεροῖσι κεκαυμένος ἠελίοισιν.  

## §41  

Οὕτως Ὠκεανὸς περιδέδρομε γαῖαν ἅπασαν,  

## §42  

τοῖος ἐὼν καὶ τοῖα μετʼ ἀνδράσιν οὐνόμαθʼ ἕλκων.  

## §43  

Κόλπους δἔνθακαὶ ἔνθʼ ἀπερεύγεται,εῖς ἅλα βάλλων  

## §44  

ἔνδοθι· τυτθοὺς μὲν πλέονας, πίσυρας  δὲ μεγίστους·  

## §45  

ἤτοι μὲν πρώτιστον, ὅς ἑσπερίην ἅλα τίκτει,  

## §46  

συρόμενος Λιβύηθεν ἔσω Παμφυλίδος αἴης·  

## §47  

δεύτερον αὖτ· ὀλίγον μὲν, ἀτὰρ προφερέστατον ἄλλων,  

## §48  

ἀποκιδνάμενος Κρονίης ἁλὸς ἐκ βορέαο  

## §49  

ὅς τ Κασπίη αἰπὺ ῥέεθρον ἐπιπροΐησι θαλάσσῃ,  

## §50  

ἥντε καὶ Ὑρκανίην ἕτεροι διεφημίξαντο.  

## §51  

Τῶν δʼ ἄλλων, οἵτ’ εἰσὶν ἀπαὶ νοτίης ἁλὸς ἄμφω,  

## §52  

εἶςμὲν ἀνώτερόςἐστι,τὸ Περσικὸν οἶδμαπροχεύων,  

## §53  

ἀντία Κασπίης τετραμμένος ἀμφιτρίτης·  

## §54  

ἄλλος δʼ Ἀράβιος κυμαίνεται ἔνδοθι κόλπος,  

## §55  

Εὐξείνου πόντου νοτιώτερον ὁλκὸν ἑλίσσων.  

## §56  

Τόσσοι μὲν κόλποι βαθυκύμονος Ὠκεανοῖο  

## §57  

οἱ μείζους· ἄλλοι δέ τ᾿ ἀπειρέσιοι γεγάασιν·  

## §58  

νῦν δʼ ἁλὸς ἑσπερίης ἐρέω πόρον, ἥτʼ ἐπὶ πάσας  

## §59  

ἠπείρους λοξοῖσιν ἐπιστρέφεται πελάγεσσιν,  

## §60  

ἄλλοτε μὲν νήσοισι περίδρομος, ἄλλοτε δʼ οὖτε  

## §61  

ἢ ὀρέων ἢ πέζαν ὑποξύουσα πολήων.  

## §62  

Ὑμεῖς δ᾿ , Μοῦσαι, σκολιὰς ἐνέποιτε κελεύθους,  

## §63  

ἀρξάμεναι στοιχηδὸν ἀφʼ ἑσπέρου Ὠκεανοῖο·  

## §64  

ἔνθα τε καὶ στῆλαι περὶ τέρμασιν Ἡρακλῆος  

## §65  

ἑστᾶσιν, μέγα θαῦμα, παρʼ ἐσχατόωντα Γάδειρα,  

## §66  

μακρὸν ὑπὸ πρηῶνα πολυσπερέων Ἀτλάντων,  

## §67  

ἦχί τε καὶ χάλκειος ἐς οὐρανὸν ἔδραμε κίων,  

## §68  

ἠλίβατος, πυκινοῖσι καλυπτόμενος νεφέεσσιν.  

## §69  

Πόντος μὲν πρώτιστος Ἰβηρικὸς ἀρχομένοισιν  

## §70  

ἐγκέχυται, ὅσπερ τε καὶ Εὐρώπης πέλει ἀρχὴ  

## §71  

καὶ Λιβύης· μέσσος γὰρ ἐλίσσεται ἀμφοτεράων.  

## §72  

Στῆλαι δʼ ἔνθα καὶ ἔνθα παρὰ πλευρῇσι κέονται,  

## §73  

ἡ μὲν ἐπʼ Εὐρώπην, ἡ δʼ ἐς Λιβύην δρόωσα.  

## §74  

Τὸν δέ μετεκδέχεται Γαλάτης ῥόος, ἔνθα τε γαῖα  

## §75  

Μασσαλίη τετάνυσται, ἐπίστροφον ὅρμον ἔχουσα.  

## §76  

Ἑξείης δʼ ἐπὶ τοῖσι Λιγυστιὰς ἕλκεται ἄλμη,  

## §77  

ἐνθʼ Ἰταλῶν υἱῆες ἐπʼ ἠπείροιο νέμονται,  

## §78  

ἐκ Διὸς Αὐσονιῆες, ἀεὶ μέγα κοιρανέοντες,  

## §79  

ἀρξάμενοι βορέηθεν ἔσω Λευκὴν ἐπὶ πέτρην,  

## §80  

ἥ ῥά τε καὶ Σικελῆς ἐπὶ πορθμίδος ἐρρίζωται·  

## §81  

ἑξείης δʼ ἐπὶ Κύρνον ἐρεύγεται ἁλμυρὸν ὕδωρ.  

## §82  

Τῇ δʼ ἔπι Σαρδόνιος μορμύρεται ἔνδοθι πόντος·  

## §83  

τὸν δὲ μέτʼ ὠρύεται Τυρσηνίδος οἶδμα θαλάσσης  

## §84  

πρὸς νότον· αὐτὰρ ἔπειτα πρὸς αὐγὰς ἠελίοιο  

## §85  

κυρτὸς ἐπιστρέφεται Σικελὸς ῥόος· αὐτὰρ ἔνερθεν  

## §86  

ἐγκέχυται καὶ μέχρι πολυκλύστοιο Παχύνου  

## §87  

καὶ Κρήσσης ἄκρης(ἥτʼ εἰς ἅλα πουλὺ νένευκε,  

## §88  

πάρ θʼ ἱερὴν Γόρτυνα καὶ ἠπειρώτιδα Φαιστόν,  

## §89  

προπρηνὴς, Κριοῖο παραυγάζουσα κάρηνον·.  

## §90  

τοὔνεκα καὶ Κριοῦ μιν ἐφημίξαντο μέτωπον)·  

## §91  

ναὶ μὴν καὶ τετάνυσιαι Ἰηπυγίην ἐπὶ γαῖαν.  

## §92  

Κεῖθεν δʼ εὐρυνθεῖσα τιταίνεται Ἀδριὰς ἅλμη  

## §93  

πρὸς βορέην, αὖθις δὲ πρὸς ἐσπέριον μυχὸν ἕρπει,  

## §94  

ἥντε καὶ Ἰονίην περιναιέται ηὐδάξαντο.  

## §95  

Δισσὰς δʼ ἠπείρους ἐπερεύγεται· ἐς μέν ἰόντι  

## §96  

δεξιτερὴν κατὰ χεῖρα φαείνεται Ἰλλυρὶς αἶα,  

## §97  

Δαλματίη δʼ ἐφύπερθεν, ἐνυαλίων πέδον ἀνδρῶν·  

## §98  

σκαιῆ δʼ Αὐσονίων παραπέπταται ἄσπετος ἰσθμός,  

## §99  

πουλυτενὴς, τρισσῇσι περίδρομος ἀμφιτρίτῃς,  

## §100  

Τυρσηνῇ Σικελῇ τε καὶ Ἀδριάδι πληθούσῃ·  

## §101  

ἡ μία δʼ εἰς ἄνεμον τεκμαίρεται ὁλκὸν ἑκάστη,  

## §102  

Τυρσηνὴ ζέφυρον, Σικελὴ νότον, Ἀδριὰς εὖρον.  

## §103  

Αὐτὰρ ὑπὲρ Σικελῆς χθονὸς ἕλκεται οἶδμα κορύσσων  

## §104  

Λιβύης,νοτίην περὶ Σύρτιν ἑλίσσων  

## §105  

τὴν ἑτέρην, ἥνπερ τε καὶ εὐρυτέρην ἐνέπουσιν·  

## §106  

ἄλλη δ᾿, τις ἀφαυρὸν ἔχει πόρον, ἔνδον ἐοῦσα,  

## §107  

τηλόθεν ἐρχομένην δέχεται πλημμύριδα πόντου.  

## §108  

Ὣς οἱ μὲν βοόωσιν ἑλισσόμενοι δύο κόλποι·  

## §109  

ἐκ δὲ ῥόων Σικελῶν Κρήτης ἀναπέπταται οἶδμα  

## §110  

μακρὸν ἐπ’ ἀντολίην Σαλμωνίδος ἄχρι καρήνου,  

## §111  

ἣν Κρήτης ἐνέπουσιν ἑώϊον ἔμμεναι ἄκρην.  

## §112  

Δοιαὶ δʼ ἑξείης προτέρω φρίσσουσι θάλασσαι,  

## §113  

Ἰσμαρικοῦ πνοιῇσιν ἐλαυνόμεναι βορέαο,  

## §114  

ὀρθὸν φυσιόωντος, ἐπεὶ κατεναντία κεῖνται·  

## §115  

ναῦται δὲ πρώτην Φαρίην ἅλα κικλήσκουσιν,  

## §116  

ὕστατον ἐς πρηῶνα τιταινομένην Κασίοιο·  

## §117  

Σιδονίην δʼ ἑτέρην, ὅθι τείνεται ἐς μυχὰ γαίῃς  

## §118  

Ἰσσοῦ ἄχρι πτόλιος, Κιλίκων χώρην παραμείβων,  

## §119  

Ἰσσικὸς ἑλκόμενος βορέην ἔπι κόλπος ἀπείρων,  

## §120  

οὐ μὲν πολλὸν ἄνευθεν ἰσόδρομος· ἄγχι γὰρ ἤδη  

## §121  

ὕσπληγγι δνοφερῇ Κιλίκων ἀποπαύεται αἴης·  

## §122  

τῆμος ἐπὶ ζέφυρον στρεπτὴν ἐπερεύγεται ἅλμην.  

## §123  

Ὡς δὲ δράκων βλοσυρωπὸς ἑλίσσεται, ἀγκύλος ἕρπων,  

## §124  

νωθὴς τῷ δ᾿  ὕποπᾶσα βαρύνεταιοὔρεος ἄκρη  

## §125  

ἐρχομένῳ· τὼς κεῖνος ἐλίσσεται εἰν ἁλὶ κόλπος,  

## §126  

νήχυτος, ἔνθα καὶ ἔνθα βαρυνόμενος προχοῇσιν.  

## §127  

Τοῦ μὲν ἐπὶ προχοῇ Παμφύλιοι ἀμφινέμονται,  

## §128  

ὅσσον ἐπιπροβέβηκε Χελιδονίων μυχὰ νήσων·  

## §129  

σῆμα δʼ ἔχει ζεφύρου Παταρηίδα τηλόθεν ἄκρην.  

## §130  

Φράζεο δʼ, ἐκ κείνου τετραμμένος αὖθις ἐπʼ ἄρκτους  

## §131  

Αἰγαίου πόντοιο πλατὺν πόρον, ἔνθα τε κῦμα  

## §132  

ῥησσόμενον νήσοισι περιβρέμεται Σποράδεσσιν·  

## §133  

οὐ γάρ τις κείνῳ ἐναλίγκια κύματʼ ὀφέλλει,  

## §134  

ὑψόθι μορμύρων, ἕτερος πόρος ἀμφιτρίτης·  

## §135  

οὖρον δʼ ἐς Τένεδον τεκμαίρεται ἐσχατόωσαν,  

## §136  

Ἴμβρον ἔχων ἑτέρωθεν,ὅθεν στενὸς ἔρχεται αὐλών,  

## §137  

συρόμενος βορέηνδε Προποντίδος ἔνδοθι πάσης.  

## §138  

Τῆς δʼ ὅπερ ἄσπετα φῦλα τιταίνεται Ἀσίδος αἴης  

## §139  

πρὸς νότον· ἠπείρου γὰρ ἐπὶ πλατὺς ἔρχεται ἰσθμός.  

## §140  

Τῇ δʼἔπι Θρηικίου στόμα Βοσπόρου, ὃν πάρος Ἰώ  

## §141  

Ἥρης ἐννεσίῃσιν ἐνήξατο, πόρτις ἐοῦσα.  

## §142  

Στεινότατος δὴ κεῖνος ἀπάντων ἔπλετο πορθμὸς  

## §143  

τῶν ἄλλων, οἵτʼ εἰσὶ πολυκλύστοιο θαλάσσης,  

## §144  

Κυανέας ὅθι μῦθος ἀναιδέας εἰν ἁλὶ πέτρας  

## §145  

πλαζομένας καναχηδὸν ἐπʼ ἀλλήλῃσι φέρεσθαι.  

## §146  

Ἐκ δὲ τοῦ οἰγόμενος παραπέπταται ἀνδράσι Πόντος  

## §147  

πολλὸς ἐὼν καὶ πολλὸν ἐπʼ ἀντολίης μυχὸν ἕρπων.  

## §148  

Τοῦ δʼ ἤτοι λοξαὶ μέν ἐπιτροχάουσι κέλευθοι,  

## §149  

αἰεὶ πρὸς βορέην τε καὶ ἀντολίην ἁρόωσαι·  

## §150  

μέσσαι δʼ ἔνθα καὶ ἔνθα δύω ἀνέχουσι κολῶναι,  

## §151  

ἡ μὲν ὑπερνοτίη; τήν τε κλείουσι Κάραμβιν,  

## §152  

ἡ δὲ βορειοτέρη γαίης ὑπὲρ Εὐρωπείης,  

## §153  

τήν ῥα περικτίονες Κριοῦ καλέουσι μέτωπον·  

## §154  

αἵτʼ ἄμφω ξυνίασιν ἐναντίαι, οὐ μὲν ἐοῦσαι  

## §155  

ἐγγύθεν, ἀλλ ὅσον ὁλκὰς ἐπὶ τρίτον ἦμαρ ἀνύσσαι.  

## §156  

Ἐκ τοῦ δʼ ἂν καὶ Πόντον ἴδοις διθάλασσον ἐόντα,  

## §157  

τόρνῳ ἐειδόμενον περιηγέος ἅμματι τόξου·  

## §158  

ἀλλʼ εἴη νευρῆς σημήια δεξιὰ Πόντου,  

## §159  

ἰθὺ διαγραφθέντα, μόνη δέ τοί ἐστι Κάραμβις,  

## §160  

γραμμῆς ἐκτὸς ἐοῦσα καὶ ἐς βορέην ὁρόωσα·  

## §161  

σῆμα δʼ ἔχει κεράων σκαιὸς πόρος, ὅστ’ ἐπὶ δισσὴν  

## §162  

εἱλεῖται στροφάλιγγα, βιοῦ κεράεσσιν ἐοικώς.  

## §163  

Τοῦ καὶ πρὸς βορέην Μαιώτιδος ὕδατα λίμνης  

## §164  

ἐγκέχυται. Τῇ μέν τε πέρι Σκύθαι ἀμφινέμονται,  

## §165  

ἄνδρες ἀπειρέσιοι, καλέουσι δὲ μητέρα Πόντου·  

## §166  

ἐκ τῆς γὰρ Πόντοιο τὸ μυρίον ἕλκεται ὕδωρ  

## §167  

ὀρθὸν Κιμμερίου διὰ Βοσπόρου, ᾧ ἔνι πολλοὶ  

## §168  

Κιμμέριοι ναίουσιν ὑπὸ ψυχρῷ ποδὶ Ταύρου.  

## §169  

Τοίη μὲν μορφὴ κυαναυγέος ἀμφιτρίτης·  

## §170  

νῦν δέ τοι ἠπείρου μυθήσομαι εἶδος ἁπάσης,  

## §171  

ὄρρα καὶ οὐκ ἐςιδών περ ἔχοις εὔφραστον ὀπωπήν·  

## §172  

ἐκ τοῦ δʼ ἂν γεραρός τε καὶ αἱδοιέστερος εἴης,  

## §173  

ἀνδρὶ παρʼ ἀγνώσσοντι πιφαυσκόμενος τὰ ἕκαστα.  

## §174  

Ἤτοι μὲν Λιβύη τετανυσμένη ἐς νότον ἕρπει,  

## §175  

ἐς νότον ἀντολίην τε, τραπεζίῳ εἶδος ὁμοίη,  

## §176  

ἀρξαμένη πρώτιστα Γαδειρόθεν, ᾗχί περ ἄκρη  

## §177  

ἐζ μοχὸν ὀξονθεῖσα τιταίνεται Ὠκεανοῖο  

## §178  

οὖρον δʼ Ἀραβίης τεκμαίρεται ἄγχι θαλάσσης  

## §179  

εὐρύτερον· τόθι γαῖα κελαινῶν Αἰθιοπήων  

## §180  

τῶν ἑτέρων, τῶν ἄγχι τιταίνεται οὖδας Ἐρεμβῶν·  

## §181  

παρδαλέῃ δέ μιν ἄνδρες ἐπικλείουσιν ὁμοίην·  

## §182  

ἦ γὰρ διψηρή τε καὶ αὐχμήεσσα τέτυκται,  

## §183  

τῇ καὶ τῇ κυανῇσι κατάστικτος φολίδεσσιν·  

## §184  

ἀλλʼ ἤτοι πυμάτην μὲν ἐπὶ γλωχῖνα νέμονται φῦλα,  

## §185  

ἀγχοῦ στηλάων Μαυρουσίδος ἔθνεα γαίης.  

## §186  

Τοῖσι δʼ ἔπι Νομάδων παραπέπταται ἄσπετα  

## §187  

ἔνθα Μασαισύλιοί τε καὶ ἀγρόνομοι Μασυλῆες  

## §188  

βόσκονται σὺν παισὶν ἀνʼ ἤπειρόν τε καὶ ὕλην,  

## §189  

μαιόμενοι βιότοιο κακήν καὶ ἀεικέα θήρην.  

## §190  

Οὐ γὰρ γειομόροιο τομὴν ἐδάησαν ἀρότρου,  

## §191  

κείνοις δʼ οὔποτε τερπνὸς ἀκούεται ὁλκὸς ἀμάξης,  

## §192  

οὐδὲ βοῶν μυκηθμὸς ἐς αὔλιον ἐρχομενάων·  

## §193  

ἀλλʼ αὔτως, ἅτε θῆρες, ἀνὰ δρία βουκολέονται,  

## §194  

νήιδες ἀσταχύων καὶ ἀπευθέες ἀμήτοιο.  

## §195  

Τοῖς δʼ ἔπι Καρχηδὼν πολυήρατον ἀμπέχει ὅρμον,  

## §196  

Καρχηδὼν, Λιβύων μέν, ἀτὰρ πρότερον Φοινίκων,  

## §197  

Καρχηδὼν, ἣν μῦθος ὑπαὶ βοῒ μετρηθῆναι.  

## §198  

Ἑξείης δʼ ἐπὶ Σύρτις ἀγάρροον ὁλκὸν ἑλίσσει  

## §199  

βαιοτέρη· μετὰ τὴν δὲ πρὸς αὐγὰς ἕλκεται ἄλη,  

## §200  

ἄσπετος, εὐρυτέρησι βαρυνομένη προχοῇσιν·  

## §201  

ἔνθα, κορυσσομένης Τυρσηνίδος ἀμφιτρίτης,  

## §202  

ἄλλοτε μὲν πλημμυρὶς ἐγείρεται, ἄλλοτε δʼ αὖτε  

## §203  

ἄμπωτις ξηρῇσιν ἐπιτροχάει ψαμάθοισιν.  

## §204  

Τάων δʼ ἀμφοτέρων μεσάτη πόλις ἐστηρικται,  

## §205  

ἥν ῥά τε κικλήσκουσι Νέην πόλιν· ἧς ὑπὲρ αἶαν  

## §206  

Λωτοφάγοι ναίουσι, φιλόξεινοι γεγαῶτες  

## §207  

ἔνθα ποτʼ αἰολόμητις ἀλώμενος ἦλθεν Ὀδυσσύς.  

## §208  

Κεῖνον δ᾿ αὖ περὶ χῶρον ἐρημωθέντα μέλαθρα  

## §209  

ἀνδρῶν ἀθρήσειας ἀποφθιμένων Νασαμώνων,  

## §210  

οὓς Διὸς οὐκ ἀλέγοντας ἀπώλεσεν Αὐσονὶς αἰχμή.  

## §211  

Ἀσβύσται δʼ ἰπὶ τοῖσι μεσήπειροι τελέθουσιν  

## §212  

καὶ τέμενος Λιβυκοῖο θεοῦ ψαμάθῳ ὑπὸ πολλῇ,  

## §213  

Κυρήνη τʼ εὔιππος, Ἀμυκλαίων γένος ἀνδρῶν·  

## §214  

ἄγχι δὲ Μαρμαρίδαι προνενευκότες Αἰγύπτοιο,  

## §215  

Γαίτουλοί τʼ ἐφύπερθε καὶ ἀγχίγυοι Νίγρητες.  

## §216  

Ἑξείης δʼ ἐπὶ τοῖσι Φαρούσιοι, ὧν ὑπὲρ αἶαν  

## §217  

ναίουσιν Γαράμαντες ἀπείριτοι· ἐν δὲ μυχοῖσι  

## §218  

βόσκοντʼ ἠπείροιο πανύστατοι Αἰθιοπῆες,  

## §219  

αὐτῷ ἐπʼ Ὠκεανῷ, πυμάτης παρὰ τέμπεα Κέρνης.  

## §220  

Τῶν πάρος αἰθαλέων Βλεμύων ἀνέχουσι κολῶναι,  

## §221  

ἔνθεν πιοτάτοιο κατέρχεται ὕδατα Νείλου,  

## §222  

ὃς δʼ ἤτοι, Λιβύηθεν ἐπ’ ἀντολίην πολὺς ἕρπων,  

## §223  

Σῖρις ὑπʼ Αἰθιόπων κικλήσκεται· οἱ δὲ Συήνης  

## §224  

ἐνναίται στρεφθέντα μετ᾿ οὔνομα Νεῖλον ἔθεντο.  

## §225  

Κεῖθεν δʼ ἐς βορέην τετανυσμένος ἄλλυδις ἄλλος,  

## §226  

ἑπτὰ διὰ στομάτων εἱλιγμένος εἰς ἅλα πίπτει,  

## §227  

ὕδασι πιαίνων λιπαρὸν πέδον Αἰγύπτοιο.  

## §228  

Οὐ γάρ τις ποταμῶν ἐναλίγκιος ἔπλετο Νείλῳ,  

## §229  

οὔτʼ ἰλὺν βαλέειν, οὔτε χθονὸς ὄλβον ἀέξειν·  

## §230  

ὅς ῥά τε καὶ Λιβύην ἀποτέμνεται Ἀσίδος αἴης,  

## §231  

ἐς λίβα μὲν Λιβύην, ἐς δʼ αὐγὰς Ἀσίδα γαῖαν.  

## §232  

Τῷ πάρα ναιετάουσιν ἀριπρεπέων γένος ἀνδρῶν,  

## §233  

οΐ πρῶτοι βιότοιο διεστήσαντο κελεύθους,  

## §234  

πρῶτοι δʼ ἱμεροεντος ἐπειρήθησαν ἀρότρου,  

## §235  

καὶ σπόρον ἰθυτάτης ὑπὲρ αὔλακος ἁπλώσαντο,  

## §236  

πρῶτοι δὲ γραμμῇσι πόλον διεμετρήσαντο,  

## §237  

θυμῷ φρασσάμενοι λοξὸν δρόμον ἠελίοιο.  

## §238  

Τῶν δέ κεν αὐδήσαιμι καὶ αὐτῆς πείρατα γαίης  

## §239  

καὶ μορφήν· οὐ μὲν γὰρ ὀλίζονος ἔμμορε τιμῆς·  

## §240  

οὐδὲ μὲν οὐδʼ ὀλίγη μέγεθος πέλει, ἀλλά τις ἄλλων  

## §241  

εὔβοτος εὐλείμων τε καὶ ἀγλαὰ πάντα φέρουσα.  

## §242  

Σχῆμα μὲν οὖν τρισσῇσιν ἐπὶ πλευρῇσι βέβηκεν,  

## §243  

εὐρὺ μὲν ἀμφʼ ἀκτὰς βορεήτιδας, ὀξὺ δʼ ἐπʼ ἠ  

## §244  

ἑλκόμενον καὶ μέχρι βαθυκρήμνοιο Συήνης,  

## §245  

οὔρεσιν ἀμφοτέροισι περισκεπέεσσιν ἐρυμνόν,  

## §246  

τῶν μέσα καλλιρόοιο κατέρχεται ὕδατα Νείλου.  

## §247  

Καὶ τὴν μὲν πολλοί τε καὶ ὄλβιοι ἄνδρες ἔχουσιν,  

## §248  

ἠμὲν ὅσοι Θήβην ἐρικυδέα ναιετάουσιν,  

## §249  

Θήβην ὠγυγίην, ἑκατόμπυλον, ἔνθα γεγωνὼς  

## §250  

Μέμνων ἀντέλλουσαν ἑὴν ἀσπάζεται Ἠῶ·  

## §251  

ὅσσοι θʼ ἑπτάπολιν μεσάτην ἤπειρον ἔχουσιν,  

## §252  

ἦδʼ ὅσσοι νοτερῇσιν ἐπʼ ἠιόνεσσι θαλάσσης  

## §253  

παραλίην ναίουσιν ἔσω Σερβωνίδος ἅλμης.  

## §254  

Τῆς πρὸς μὲν ζεφύροιο Μακηδόνιον πτολίεθρον,  

## §255  

ἔνθα Σινωπίταο Διὸς μεγάλοιο μέλαθρον,  

## §256  

χρυσῷ τιμήεντι κεκασμένον. Οὐκ ἂν ἐκείνου  

## §257  

νηὸν ἐν ἀνθρώποισι θεώτερον ἄλλον ἴδηαι,  

## §258  

οὐδὲ μὲν ἀφνειὴν ἑτέρην πόλιν, ᾗχί τε μακραί  

## §259  

φαίνονται σκοπιαὶ Παλληνίδος Εἰδοθεείης.  

## §260  

Τὴν δὲ μέτʼ ἀντολίηνδε παραὶ Κασιώτιδα πέτρην  

## §261  

Πηλῆος πτολίεθρον ἐπώνυμον ἄνδρες ἔχουσιν  

## §262  

ἔξοχα ναυτιλίης δεδαημένοι. Οὐ μὲν ἐκεῖνοι  

## §263  

ἀνέρες ἐν Λιβύεσσιν ἀρίθμιοι ἦ γὰρ ἐς αὐγὰς  

## §264  

ἑπταπόρου Νείλοιο νενασμένον ἔλλαχον ἄστυ·  

## §265  

ἄλλοι δὲ πλεῖστοι τήνδε χθόνα ναιετάουσιν·  

## §266  

οἱ μὲν ἐπʼ Ὠκεανῷ, οἱ δʼ ἠπείρους ἀνὰ μέσσας,  

## §267  

οἱ δʼ ἀμφʼ εὐρείης Τριτωνίδος ὕδατα λίμνης.  

## §268  

ἥτε μέση Λιβύης ἀμφέλκεται εὐρέα κόλπον.  

## §269  

Τοίη μὲν Λιβύης μορφὴ καὶ σχῆμα τέτυκται  

## §270  

εἰ δὲ καὶ Εὐρώπης ἐθέλεις τύπον, οὔ τί σε κεύσω.  

## §271  

Ωὐτὸς μὲν Λιβύης ῥυσμὸς πέλει, ἀλλὰ μετʼ ἄρκτους  

## §272  

ἔστραπται, καὶ τοῖος ἐπʼ ἀντολίην πάλιν ἕρπει,  

## §273  

οἷος καὶ νοτίης Λιβύης ἐπὶ τέρμα βέβηκεν·  

## §274  

ἄμφω δʼ ἶσον ἔχουσιν ἐπʼ Ἀσίδα νείατον ἴχνος,  

## §275  

ἡ μὲν πρὸς βορέην, ἡ δʼ ἐς νότον. Εἰ δέ κε θείης  

## §276  

ταύτας ἀμφοτέρας γαῖαν μίαν, ἦ κεν ἐπιπρὸ  

## §277  

σχῆμα πέλοι κώνου πλευρῇς ἴσον ἀμφοτέρῃσιν,  

## §278  

ὀξὺ μὲν ἑσπέριον, πλατὺ δʼ ἀντολίην ὑπὸ μέσσην.  

## §279  

Τοὔνεκά μοι, τοιοῦτον ἰδὼν πόρον ἀμφοτεράων  

## §280  

ἠπείρων, ῥέα τέρμα κιχήσεαι Εὐρωπείης.  

## §281  

Τῆς ἤτοι πυμάτην μὲν ὑπὸ γλωχῖνα νέμονται  

## §282  

ἀγχοῦ στηλάων μεγαθύμων ἔθνος Ἰβήρων,  

## §283  

μῆκος ἐπʼ ἠπείρου τετραμμένονγᾖχ βόρετίου  

## §284  

Ὠκεανοῦ κέχυται ψυχρὸς ῥόος, ἔνθα Βρετανοὶ  

## §285  

λευκά τε φῦλα νέμονται ἀρειμανέων Γερμανῶν,  

## §286  

Ἑρκυνίου δρυμοῖο παραθρώσκοντες ὀρόγκους.  

## §287  

Ἤπειρον κείνην ἰκέλην ἐνέπουσι βοείῃ.  

## §288  

Τοῖς δ᾿  ἔπι Πυρηναῖον ὄρος καὶ δώματα Κελτῶν,  

## §289  

ἀγχόθι πηγάων καλλιρρόου Ἠριδανοῖο,  

## §290  

οὖ ποτʼ ἐπὶ προχοῇσιν ἐρημαίην ἀνὰ νύκτα  

## §291  

Ἡλιάδες κώκυσαν, ὀδυρόμεναι Φαέθοντα  

## §292  

κεῖθι δὲ Κελτῶν παῖδες, ὑφήμενοι αἰγείροισι,  

## §293  

δάκρυʼ ἀμέλγονται χρυσαυγέος ἠλέκτροιο.  

## §294  

Τὸν δὲ μέθʼ ἑξείης Τυρσηνίδος ἤθεα γαίης·  

## §295  

τῆς δὲ πρὸς ἀντολίην ἀναφαίνεται Ἄλπιος ἀρχή,  

## §296  

τῆς διὰ μεσσατίης κατασύρεται ὕδατα Ῥήνου  

## §297  

ὑστάτιον ποτὶ χεῦμα βορειάδος ἀμφιτρίτης.  

## §298  

Ῥήνῳ δʼ ἑξιίης ἐπιτέλλεται ἱερὸς Ἴστρος,  

## §299  

Ἴστρος, ἐς ἀντολίην τετραμμένος ἄχρι θαλάσσης  

## §300  

Εὐξείνου, τόθι πᾶσαν ἐρεύγεται ὕδατος ἄχνην,  

## §301  

πενταπόροις προχοῇσιν ἑλισσόμενος περὶ Πεύκην.  

## §302  

Τοῦ μέν πρὸς βορέην τετανυσμένα φῦλα κέχυνται  

## §303  

πολλὰ μάλʼ ἑξείης Μαιώτιδος ἐς στόμα λίμνης.  

## §304  

Γερμανοὶ Σαμάται τε Γέται θʼ ἅμα Βαστάρναι τε,  

## §305  

Δακῶν τʼ ἄσπετος αἶα καὶ ἀλκήεντες Ἀλανοί,  

## §306  

Ταῦροί θ᾿ , οἳ ναίουσιν Ἀχιλλῆος δρόμον αἰπύν,  

## §307  

στεινὸν ὁμοῦ δολιχόν τε, καὶ αὐτῆς ἔς στόμα λίμνης.  

## §308  

Τῶν δʼ ὕπερ ἐκτέταται πολυΐππων φῦλον Ἀγαυῶν·  

## §309  

ἔνθα Μελάγχλαινοί τε καὶ ἀνέρες Ἱππημολγοί,  

## §310  

Νευροί θʼ Γππόποδές τε Γιλωνοί τ᾿  ἠδ᾿  Ἀγαθυρεὸις  

## §311  

ᾗχι Βορυσθένεος ποταμοῦ τετανυσμένον ὕδωρ  

## §312  

μίσγεται Εὐξείνῳ, Κριοῦ προπάροιθε μετώπου,  

## §313  

ὀρθὸν ἐπὶ γραμμῇ κατεναντία Κυανεάων.  

## §314  

Κεῖθι καὶ Ἀλδήσκοιο καὶ ὕδατα Παντικάπαο  

## §315  

Ῥιπαίοις ἐν ὄρεσσι διάνδυχα μορμύρουσι.  

## §316  

Τῶν δὲ παρὰ προχοῇσι πεπηγότος ἐγγύθι πόντου  

## §317  

ἡδυφαὴς ἤλεκτρος ἀέξεται, οἷά τις αὐγὴ  

## §318  

μήνης ἀρχομένης· ἀδάμαντά τε παμφανόωντα  

## §319  

ἐγγύθεν ἀθρήσειας ὑπὸ ψυχροῖς Ἀγαθύρσοις.  

## §320  

Ἴστρου μὲν τοσσοίδε βορειότεροι γεγάασιν·  

## §321  

πρὸς δὲ νότον Γέρραι καὶ Νωρίκιʼ ἄστεʼ ἐρυμνά,  

## §322  

Παννόνιοι, Μυσοί τε, βορειότεροι Θρηίκων,  

## §323  

αὐτοί τε Θρήικες, ἀπείρονα γαῖαν ἔχοντες,  

## §324  

οἱ μὲν ἐπὶ προβολῇσι Προποντίδος ἀμφιτρίτης,  

## §325  

οἱ δ᾿  ὑπὲρ Ἑλλήσποντον ἀγάρροον, οἱ δʼ ὑπὲρ αὐτῆς  

## §326  

Αἰγαίης βαθὺ κῦμα πολυφλοίσβοιο θαλάσσης.  

## §327  

Ἔνθα μελισσοβότοιο κατὰ σκοπιὰς Παλλήνης  

## §328  

φύεται ἀστέριος καλὸς λίθος, οἷά τις ἀστὴρ  

## §329  

μαρμαίρων, λύχνις τεπυρὸς φλογὶ πάμπαν ὁμοῖος.  

## §330  

Ἴστρον μὲν ποταμὸν τόσσοι περιναιετάουσιν·  

## §331  

φράζεο δʼ Εὐρώπης λοιπὸν πόρον, ὅστ’ ἐπὶ τρισσὴν  

## §332  

ἐκτέταται κρηπῖδα πρὸς ἠῶ, τὴν μὲν Ἰβήρων,  

## §333  

τὴν δὲ Πανελλήνων, τὴν δʼ ἐσθλῶν Αὐσονιήων.  

## §334  

Ἀλλʼ ἤτοι πυμάτη μὲν ἀγαυῶν ἐστιν Ἰβήρων,  

## §335  

γείτων Ὠκεανοῖο πρὸς ἑσπέρου· ἐν δέ οἱ ἄκμη  

## §336  

στηλάων Ἀλύβη κεῖται μία· τῆς δʼ ὑπένερθεν  

## §337  

Ταρτησὸς χαρίεσσα, ῥυηφενέων πέδον ἀνδρῶν,  

## §338  

Κεμψοί θ᾿ , οἳ ναίουσιν ὑπαὶ πόδα Πυρηναῖον.  

## §339  

Μέσση δʼ ἀμφοτέρων παραπέπταται Αὐσονὶς αἶα,  

## §340  

πουλυτενής· τὴν μέν τε μέσην ὄρος ἄνδυχα τέμνει  

## §341  

ὀρθὸν, ἅτʼ ἐκ στάθμης ἰθυμμένον· οὐκ ἂν ἐκεῖνο  

## §342  

ἴδρις μωμήσαιτο σοφῆς ὑποεργὸς Ἀθήνης·  

## §343  

ὅν ῥά τε κικλήσκουσιν Ἀπέννιον· ἐκ δὲ βορείης  

## §344  

Ἄλπιος ἀρχόμενος Σικελὴν ἐπὶ πορθμίδα λήγει.  

## §345  

Πολλὰ δέ οἱ φῦλʼ ἀμφί, τά τοι ῥέα πάντʼ ἀγορεύσω,  

## §346  

ἀρξάμενος πλευρῆς ζεφυρίτιδος ἐκ βορέαο·  

## §347  

Τυρσηνοὶ μὲν πρῶτ᾿ ,ἐπὶ δέ σφισι φῦλα Πελασγῶν,  

## §348  

οἳ ποτε Κυλλήνηθεν ἐφ’ ἑσπερίην ἅλα βάντες,  

## §349  

αὐτόθι ναιήσαντο σὺν ἀνδράσι Τυρσηνοῖσιν.  

## §350  

Τοῖς δʼ ἔπι μέρμερον ἔθνος ἀγαυῶν ἐστι Λατίνων,  

## §351  

γαῖαν ναιετάοντες ἐπήρατον, ἧς διὰ μέσσης  

## §352  

Θύμβρις ἑλισσόμενος καθαρὸν ῥόον εἰς ἅλα βάλλει,  

## §353  

Θύμβρις ἐϋρρείτης, ποταμῶν βασιλεύτατος ἄλλων,  

## §354  

Θύμβρις, ὃς ἱμερτὴν ἀποτέμνεται ἄνδυχα Ῥώμην,  

## §355  

Ῥώμην τιμήεσσαν, ἐμῶν μέγαν οἶκον ἀνάκτων,  

## §356  

μητέρα πασάων πολίων, ἀφνειὸν ἔδεθλον.  

## §357  

Τῇ δʼ ἔπι Καμπανῶν λιπαρὸν πέδον, ᾗχι μέλαθρον  

## §358  

ἁγνῆς Παρθενόπης, σταχύων βεβριθὸς ἀμάλλαις,  

## §359  

Παρθενόπης, ἣν πόντος ἑοῖς ὑπεδέξατο κόλποις.  

## §360  

Πρὸς δὲ νότον,μάλα πολλὸν ὑπὲρ Σειρηνίδαπέτρην,  

## §361  

φαίνονται προχοαὶ Πευκεντίνου Σιλάροιο·  

## §362  

ἄγχι δὲ Λευκανοὶ καὶ Βρέντιοι ἄνδρες ἔασι,  

## §363  

τοσσάτιον ναίοντες, ὅσον Λευκὴν ἐπὶ πέτρην.  

## §364  

Κεῖθεν δʼ ἐς βορέην Ζεφύρου παραφαίνεται ἄκρη·  

## §365  

τῇ δʼ ὕπο Λοκροὶ ἔασιν, ὅσοι προτέροις ἐτέεσσιν  

## §366  

ἦλθον ἐπʼ Αὐσονίην, σφετέρης μιχθέντες ἀνάσσῃς,  

## §367  

τῶν καὶ νῦν γένος ἐστὶν ἐπὶ προχοῇσιν Ἄληκος.  

## §368  

Τοὺς δὲ μέθʼ ἑξείης Μεταπόντιοι· ἐγγύθι δέ σφεων  

## §369  

ἱμερτὸν πτολίεθρον ἐϋστεφάνοιο Κρότωνος,  

## §370  

ναιόμενον χαρίεντος ἐπ’ Αἰσάρου προχοῇσιν,  

## §371  

ἔνθα κεν αἰπὺν ἴδοιο Λακινιάδος δόμον ἽΙρης.  

## §372  

Ἔστι δέ τοι κἀκεῖθι, Διὸς μέγα χωσαμένοιο,  

## §373  

δειλαίη Σύβαρις, ναέτας στενάχουσα πεσόντας,  

## §374  

μηναμένους ὑπὲρ αἶσαν ἐπʼ Ἀλφειοῦ γεράεσσιν.  

## §375  

Σαυνῖται δʼ ἐπὶ τοῖσι μέσην χθόνα ναιετάουσι  

## §376  

καὶ Μαρσῶν θοὰ φῦλα· Τάρας δʼἁλὸς ἐγγύθιναίει,  

## §377  

ἥν ποτʼ Ἀμυκλαίων ἐπολίσσατο καρτερὸς Ἄρης.  

## §378  

Ἑξείης δʼ ἐπὶ τοῖσι Καλαβρίδος ἤθεα γαίης,  

## §379  

φῦλά τ᾿ Ἰηπύγων τετανυσμένα μέσφ᾿ Ὑριοιο  

## §380  

παραλίης Ὑρίου,  τόθι σύρεται  Ἀδριὰς ἃλμη  

## §381  

πόντον ἐς ἀγχίπορον Ἀκυλήιον· ἔνθα νένασται  

## §382  

ἄστυ Τεγεστραίων, μυχάτοις ἐπὶ πείρασι πόντου.  

## §383  

Τόσσα μὲν Αὐσονίην περιβόσκεται ἔθνεα γαῖαν.  

## §384  

Κεῖθεν δʼ εἰς αὐγὰς στρεπτὴν ἀπερεύγεται ἅλμην,  

## §385  

θῖνας ὑποξύουσα Λιβυρνίδας, ἀμφί τʼ ἐρυμνὴν  

## §386  

Ὑλλήων χθόνα πᾶσαν, ὅση παρακέκλιται ἰσθμῷ  

## §387  

Βουλίνων τ' ἀκταῖς· ἐπὶ δ'ἄσπιτον ὁλκὸν γουσα,  

## §388  

Ἰλλυρικὴν περὶ χέρσον ἐλίσσεται ἄχρι κολώνης,  

## §389  

οὐρέων τʼ ἠλιβάτων, τὰ Κεραύνια κικλήσκουσιν.  

## §390  

Κεῖνον δʼ ἂν περὶ κόλπον ἴδοις ἐρικυδέα τύμβον,  

## §391  

τύμβον, ὃν Ἁρμονίης Κάδμοιό τε φῆμις ἐνίσπει  

## §392  

κεῖθι γὰρ εἰς ὀφίων σκολιὸν δέμας ἠλλάξαντο,  

## §393  

ὁππότ ἀπʼ Ἰσμηνοῦ λιπαρὸν μετὰ γῆρας ἵκοντο.  

## §394  

Ἔνθα σφιν τέρας ἄλλο θεοὶ θέσαν· ἀμφὶ γὰρ αἶαν  

## §395  

κείνην ἀμφοτέρωθεν ἐρηρέδαται δύο πέτραι,  

## §396  

αἵτ’ ἄμφω ξυνίασι δονεύμεναι, εὖτέ τις ἀρχὴλον  

## §397  

γίγνεται ἐνναέτησι κυλινδομένοιο κακοῖο.  

## §398  

Πρὸς δὲ νότον,μάλα πολλὸνὑπέρ Θρῄκην ἐρίβω·  

## §399  

Ὡρικίην θʼ ὑπῖρ αΐαν, ἐρείδεται Ἑλλάδος ἀρχή,  

## §400  

πολλὸν ἀνερχομένη, δισσῇ ζωσθεῖσα θαλάσσῃ,  

## §401  

Αἰγαίῃ Σικελῇ τʼ ἄνεμον δέ τοι ἔλλαχʼ ἑκάστη,  

## §402  

ἑσπέρτον Σικελὴ, τόν τε ζέφυρον καλέουσιν,  

## §403  

Αἰγαίη δʼ εὖρον. Πέλοπος δʼ ἐπὶ νῆσος ὀπηδεῖ,  

## §404  

εἰδομένη πλατάνοιο μυουρίζοντι πετήλῳ.  

## §405  

Ἄκρῳ μὲν γὰρ ἔοικεν ἐεργόμενος στενὸς Ἰσθμὸς  

## §406  

πρὸς βορέην,καὶ ξυνὸν ἐφ’ Ἑλλάδος ἴχνος ἐρείδων·  

## §407  

φύλλῳ δʼ ἤπειρος πολυδινήτῳ περίμετρος,  

## §408  

κόλποις εἰναλίοις ἐστεμμένη ἔνθα καὶ ἔνθα.  

## §409  

Τῆς μὲν πρὸς ζεφύροιο Τριφυλίδος ἤθεα γαίης,  

## §410  

ἔνθʼ ἐρατεινότατος ποταμῶν Ἀλφειὸς ὁδεύει,  

## §411  

σχιζόμενος προχοῇσι Μεσηνίου Εὐρώταο,  

## §412  

οἵτ’ ἄμφω Ἀσέηθεν ἀναβλύζουσι ῥέεθρα·  

## §413  

ἀλλʼ ὁ μὲν Ἠλείων, ὁ δʼ Ἀμυκλαίων χθόνα τέμνει.  

## §414  

Καδδὲ μέσην νῆσον κοίλην χθόνα ναιετάουσιν  

## §415  

Ἀρκάδες Ἀπιδκνῆες ὑπὸ σκοπιὴν  Ἐρυμάνθου,  

## §416  

ἔνθα Μέλας, ὅθι  Κρᾶθις, ἵνα ῥέεὶ ὑγρὸς Ἰάων,  

## §417  

ἧχι καὶ ὠγύγιος μηκύνεται ὕδασι Λάδων.  

## §418  

Ἀγχοῦ δʼ Ἀργείων ἄροσις καὶ γαῖα Λακώνων,  

## §419  

ἡ μὲν ἐς ἀντολίην, ἡ δʼ ἐς νότον εἰσορόωσα.  

## §420  

Δοιαὶ δʼ Ἴσθμια νῶτα περιβρομέουσι θάλασσαι,  

## §421  

ἥ τʼ Ἐφύρης ἀντικρὺ ποτὶ ζόφον, ἥ τε πρὸς αὐγὰς  

## §422  

ἑλκομένη, τὴν μέν τε Σαρωνίδα κικλήσκουσιν.  

## §423  

Νέρθε γε μὴν Ἰσθμοῖο πρὸς αὐγὰς Ἀττικὸν οὖδας,  

## §424  

τοῦ διὰ θεσπεσίου φέρεται ῥόος Ἰλισσοῖο,  

## §425  

ἔνθεν καὶ Βορέης ποτʼ ἀνήρπασεν Ὠρείθυιαν.  

## §426  

Τῷ δʼ ἔπι Βοιωτῶν τε πέδον καὶ Λοκρὶς ἄρουρα·  

## §427  

Θεσσαλίη δʼ ἐπὶ τοῖσι, Μακηδονίης τε πόληες.  

## §428  

Ταῖς δʼ ἔπι φαίνονται κορυφαὶ χιονώδεος Λἵμου  

## §429  

Θρηικίου· τοῦ δʼ ἄντα ποτὶ ῥιπὴν ζεφύροιο  

## §430  

Δωδώνης ἤπειρος ἀπείριτος ἐκτετάνυσται.  

## §431  

Τῆς δʼ ὕπερ ἐς νότον εἶσι, μετὰ σκοπιήν Ἀρακύνθου,  

## §432  

ἀνδρῶν Αἰτωλῶν πεδίον μέγα· τοῦ διὰ μέσσου  

## §433  

σύρεται ὁλκὸν ἄγων Ἀχελώιος ἀργυροδίνης,  

## §434  

Τρινακίης ἐπὶ πόντον ἑλισσόμενος διὰ μέσσων  

## §435  

νήσων, ἃς καλέουσιν Ἐχινάδας, ᾗσιν ὁμούρων  

## §436  

ἕσπεται ἄλλυδις ἄλλα Κεφαλλήνων πτολίεθρα.  

## §437  

Τῷ δ᾿ ἔπι Φωκὶς ἄρουρα, πρὸς ἀντολίην τε κοὶ ἠῶ  

## §438  

ἑλκομένη βορέηνδε κατὰ στόμα Θερμοπυλάων,  

## §439  

Παρνησοῦ νιφόεντος ὑπὸ πτυχί· τῆς διὰ μέσσης  

## §440  

Κηφισοῦ μέγα χεῦμα κατερχόμενον κελαρύζει.  

## §441  

Τῷ πάρα Πυθῶνος θυόεν πέδον, ᾗχι δράκοντος  

## §442  

Δελφύνης τριπόδεσσι θεοῦ παρακέκλιται ὁλκός,  

## §443  

ὁλκός, ἀπειρεσίῃσιν ἐπιφρίσσων φολίδεσσι,  

## §444  

νηῷ ἐν ἱμερτῷ,τόθι πολλάκις αὐτὸς Ἀπόλλων,  

## §445  

ἢ ἀπὸ Μιλήτου ἠὲ Κλάρου ἄρτι βεβηκώς,  

## §446  

ἱστάμενος χρυσέης ἀναλύεται ἄμμα φαρέτρης.  

## §447  

Ἀλλʼ ὁ μὲν ἱλήκοι· σὺ δέ μοι, Διὸς, ἔννεπε, Μοῦσα,  

## §448  

νήσων πασάων ἱερὸν πόρον, αἵτʼ ἐνὶ πόντῳ  

## §449  

ἀνδράσι ναίονται, τετραμμέναι ἄλλυδις ἄλλαι.  

## §450  

ἼΙτοι μὲν κατὰ μέσσον ὑφεσπερίων στηλάων  

## §451  

ἐσχατόωντα Γάβειρα φαείνεται ἀνθρώποισι,  

## §452  

νήσου ἐπ’ ἀμφιρύτης, ἐπὶ τέρμασιν Ὠκεανοῖο.  

## §453  

Ἐνθάδε Φοινίκων ἀνδρῶν γένος ἐνναίουσιν,  

## §454  

ἁζόμενοι μεγάλοιο Διὸς γόνον Ἡρακλῆα·  

## §455  

καὶ τὴν μὲν ναετῆρες, ἐπὶ προτέρων ἀνθρώπων  

## §456  

κλῃζομένην Κοτινοῦσαν, ἐφημίξαντο Γάδειρα.  

## §457  

Νῆσοι δʼ ἑξείης Γυμνήσιαι· ἄγχι δὲ Βοῦσος,  

## §458  

Σαρδώ τʼ εὐρυτάτη καὶ ἐπήρατος εἰν ἁλὶ Κύρνος,  

## §459  

ἥν ῥά τε Κορσίδα φῶτες ἐπιχθόνιοι καλέουσιν·  

## §460  

ὕλῃ δʼ ἀμφιλαφὴς οὔτις τόσον, ὅσσον ἐκείνη.  

## §461  

Τὴν δὲ μετʼ Αἰόλου εἰσὶ περίδρομοι εἰν ἁλὶ νῆσοι,  

## §462  

Αἰόλου Ἱπποτάδαο, φιλοξείνου βασιλῆος,  

## §463  

Αἰόλου, ὅς θηητὰ μετʼ ἀνδράσιν ἔλλαχε δῶρα,  

## §464  

κοιρανίην ἀνέμων κλονεόντων θʼ ἱσταμένων τε.  

## §465  

Ἑπτὰ δέ οἱ ταί γ᾿  εἰσίν,ἐπώνυμοι ἀνδράσι Πλωταί,  

## §466  

οὕνεκα μέσσον ἔχουσι περίπλοον ἀμφιέλικτον.  

## §467  

Τρινακίη δʼ ἐπὶ τῇσιν ὑπὲρ πέδον Αὐσονιήων ·  

## §468  

ἐκτέταται, πλευρῇσιν ἐπὶ τρισὶν ἑστηκυῖα·  

## §469  

ἄκρα δέ οἱ Πάχυνός τε Πελωρίς τε Λιλύβη τε.  

## §470  

Ἀλλʼ ἤτοι Λιλύβη μὲν ἐπὶ ῥιπὴν ζεφύροιο  

## §471  

εἰσανέχει, Πάχυνος δὲ πρὸς αὐγάς,  αὐτὰρ ἐπʼ ἄρκτους  

## §472  

ἠνεμόεσσα Πελωρὶς, ἐς Αὐσονίην ὁρόωσα.  

## §473  

Τῆς μὲν πρὸς βορέην ὀλοὴ ναύτῃσι κέλευθος,  

## §474  

στεινή τε σκολιή τε καὶ ἄσχετος, ἧχι θάλασσα  

## §475  

συρομένη μακρῇσι περιβρέμεται σπιλάδεσσιν,  

## §476  

Ἀονίῳ τμηθεῖσα πολυγλώχινι σιδήρῳ.  

## §477  

Πρὸς δὲ νότον Λιβυκός  τε πόρος καὶ Σύρτιδος ἀρχὴ  

## §478  

τῆς ἑτέρης· ἑτέρην δʼ ἂν ἴδοις προτέρωσε περήσας,  

## §479  

ἑσπερίην· τῆς πρόσθε δύω νησῖδες ἔασι,  

## §480  

Μῆνιγξ καὶ Κέρκιννα, Λιβυστικὸν ὅρμον ἔχουσαι.  

## §481  

Ἀλλʼ ὁπότ’ Ἀδριάδος σκαιὸν πόρον ἀμφιτρίτης  

## §482  

εἰσελάσῃς ἐπὶ νηός, Ἰηπυγίην ἐπὶ γαῖαν,  

## §483  

δήεις ἰφθίμου Διομήδεος αὐτίκα νῆσον,  

## §484  

ἔνθʼ ἥρως ἀφίκανε, χαλεψαμένης Ἀφροδίτης,  

## §485  

ὁππότε τριλλίστων μετεκίαθεν ἔθνος Ἰβήρων,  

## §486  

ἧς ἀλόχου βουλῇσι κακόφρονος Αἰγιαλείης.  

## §487  

Ἑξείης δὲ πόροιο πρὸς αὐγὰς ἠελίοιο  

## §488  

Ἀψύρτου νήσων ἀναφαίνεται ἄσπετος ὁλκός,  

## §489  

τάς ποτε Κόλχων υἷες ἐπέδραμον, εὖτ’ ἐμόγησαν  

## §490  

ἴχνια μαστεύοντες ἀλήμονος Αἰητίνης.  

## §491  

Ἑξείης δʼ ἐπὶ τῇσι Λιβυρνίδες ἐρρίζωνται.  

## §492  

Πρὸς δὲ νότον μετὰ δρυμὰ Κεραύνια νηὶ θεούσῃ  

## §493  

νῆσοί κεν φαίνοιντο περαιόθεν Ἀμπρακιήων  

## §494  

καὶ λιπαρὴ Κέρκυρα, φίλον πέδον Ἀλκινόοιο.  

## §495  

Τῇ δʼ ἔπι Νηρικίης Ἰθάκης ἕδος ἐστήρικται,  

## §496  

νήσων τʼ ἀλλάων, ὅσσας τʼ ἀπὸ Χαλκίδος ἕρπων  

## §497  

δίνης ἀργυρέῃς Ἀχελώιος ἀμφὶς ἑλίσσει.  

## §498  

Πολλ αὶ δʼ Ἀμνισοὶο βορειότεραι ὁρόωνται,  

## §499  

Αἴγιλά τ’ ἠδὲ Κύθηρα Καλαύριά τε τρηχεῖα·  

## §500  

Κάρπαθος αὖθʼ ἑτέρωθι ποτὶ ζόφον· ἐγγύθι δʼ αὐτῆς  

## §501  

Κρήτη τιμήεσσα, Διὸς μεγάλοιο τιθήνη,  

## §502  

πολλή τε λιπαρή τε καὶ εὔβοτος, ἧς ὕπερ Ἴδη,  

## §503  

Ἴδη, καλλικόμοισιν ὑπὸ δρυσὶ τηλεθόωσα  

## §504  

καὶ τῆς τοι μέγεθος περιώσιον. Ἄντα δὲ πέζης  

## §505  

Αἰγυπτίης Ῥόδος ἐστὶν, Ἰηλυσίων πέδον ἀνδρῶν  

## §506  

Πρόσθε δὲ Σουνιάδος κορυφῆς, ἐφύπερθεν Ἀβάντων,  

## §507  

φαίνονται Σαλαμίς τε καὶ Αἰγίνης πτολίεθρον.  

## §508  

Κύπρος δʼ εἰς αὐγὰς Παμφυλίου ἔνδοθι κόλπου  

## §509  

κλύζετʼ, ἐπήρατον ἄστυ Διωναίης Ἀφροδίτης·  

## §510  

Τὴν δὲ μέτʼ ἀντολίηνδε Χελιδόνιαι γεγάασι.  

## §511  

τρεῖς νῆσοι μεγάλης Παταρηΐδος ἔνδοθεν ἄκρης.  

## §512  

ἄγχι δὲ Φοινίκης Ἄροδος μεγάλῳ ἐνὶ πόντῳ.  

## §513  

Θηητὸς δέ τίς ἐστι βαθὺς πόρος Αἰγαίοιο,  

## §514  

ἐντὸς ἔχων ἑκάτερθεν ἀπειρεσίων στίχα νήσων,  

## §515  

ὅσσον ἐπὶ στεινωπὸν ὕδωρ Ἀθαμαντίδος Ἕλλης,  

## §516  

Σηστὸς ὅπη καὶ Ἄβυδος ἐναντίον ὅρμον ἔθεντο.  

## §517  

Εὐρώπης δʼ αἱ μὲν λαιῆς ὑπὸ νεύματι χειρὸς  

## §518  

ῥώονθʼ ἑξείης, Ἀσίης δʼ ἐπὶ δεξιὰ κεῖνται,  

## §519  

μῆκος ἐπ’ ἀρκτῴοιο τιταινόμεναι βορέαο.  

## §520  

Εὐρώπης δ᾿  ἤτοι μὲν Ἀβαντιὰς ἔπλετο Μάκπις,  

## §521  

Σκῦρός τ᾿  ἠνεμόεσσα καὶ αἰπεινὴ Πεπάπηθος·  

## §522  

ἔνθεν  καὶ Λῆμνος, κρχναὸν πέδον Ἠραίστοιο,  

## §523  

πέπταται, ὠγυγίη τε Θάσος, Δημήτερος ἀκτή,  

## §524  

Ἴμβροζ, Θρηικίη τε Σάμος, Κορυβάντιον ἄστυ.  

## §525  

Αἳ δ᾿  Ἀσίης πρώτην αἶσαν λάχον, ἀμφίς ἐοῦσαι  

## §526  

Δῆλον ἐκυκλώσαντο, καὶ οὔνομα Κυκλάδες εἶσί·  

## §527  

ῥύσια δʼ Ἀπόλλωνι χοροὺς ἀνάγουσιν ἅπασαι,  

## §528  

ἱσταμένου γλυκεροῦ νέον εἴαρος, εὖτ’ ἐν ὄρεσσιν  

## §529  

ἀνθρώπων ἀπάνευθε κυεῖ λιγύφωνος ἀηδών.  

## §530  

Νῆσοι δʼ ἐξείης Σποράδες περιπαμφανόωσιν,  

## §531  

οἷον ὅι’ ἀνεφέλοιο διʼ ἠέρος εἴδεται ἄστρα,  

## §532  

ὑγρὰ νέφη κραιπνοῖο βιησαμένου βορέαο.  

## §533  

Ταὶς δ᾿ ἔπι νῆσοι ἔασιν Ἰωνίδες· ἔνθα δὲ Καῦνος  

## §534  

καὶ Σάμος ἱμερόεσσα, Πελασγίδος ἕδρανον Ἥρης,  

## §535  

καὶ Χίος ἠλιβάτοιο Πελινναίου ὑπὸ πέζαν.  

## §536  

Κεῖθεν δ᾿ Αἰολίδων ἀωαφαίνεται οὔρεα νήσων,  

## §537  

Λέσβου τ᾿ εὐρυχόροτο καὶ ἱμερτῆς Τεωεδοιο.  

## §538  

Κεῖθι Μέλας καὶ κόλπος ἐφʼ Ἑλλήσποντον ἵησιν  

## §539  

ἀφρὸν ἐρευγόμενος· βορέην δʼ ἐπὶ πολλὸν ἰόντι  

## §540  

πέπταται ἔνθα καὶ ἔνθα Προποντίδος οἶδμα θαλάσσης.  

## §541  

Ἔστι δέ τις καὶ σκαιὸν ὑπὲρ πόρον Εὐξείνοιο  

## §542  

ἄντα Βορυσθένεος μεγαλώνυμος εἰν ἁλὶ νῆσος  

## §543  

ἡρώων· Λευκήν μιν ἐπωνυμίην καλέουσιν,  

## §544  

οὕνεκά οἱ τὰ πάρεστι κινώπετα λευκὰ τέτυκται·  

## §545  

κεῖθι δʼ Ἀχιλλῆός τε καὶ ἡρώων φάτις ἄλλων  

## §546  

ψυχὰς εἱλίσσεσθαι ἐρημαίας ἀνὰ βήσσας·  

## §547  

τοῦτο δʼ ἀριστήεσσι Διὸς πάρα δῶρον ὀπηδεῖ  

## §548  

ἀντʼ ἀρετῆς· ἀρετὴ γὰρ ἀκήρατον ἔλλαχε τιμήν.  

## §549  

Κιμμέριον δʼ ἄρα τοι διὰ Βόσπορον ἰθὺς ἰόντι  

## §550  

ἄλλη ἀπειρεσίη νῆσος πέλει, ἢ ῥά τε λίμνης  

## §551  

ἔνδοθι δεξιτερῇ Μαιώτιδος ἐστήρικται·  

## §552  

ἧς ἔπι Φαιναγόρη τε καὶ εὔκτιτος Ἑρμώνασσα,  

## §553  

ἔνθα τε ναιετάουσιν Ἰωνίδος ἔκγονοι αἴης.  

## §554  

Αἵδε μὲν ἀνθρώποισιν ἀγακλέις εἰν ἁλὶ νῆσοι·  

## §555  

ἄλλαι δʼ Ὠκεανοῖο παρὰ ῥόον ἐστεφάνωνται·  

## §556  

τάων δʼ ἂν περίσημον ἐγὼ θέσιν ἐξενέποιμι,  

## §557  

ὁπποτέρου τʼ ἀνέμοιο παρὰ σφυρόν ἐστιν ἑκάστη.  

## §558  

Ἤτοι μὲν ναίουσι βοοτρόφον ἄμφʼ Ἐρύθειαν  

## §559  

Ἄτλαντος περὶ χεῦμα θεουδέες Αἰθιοπῆες,  

## §560  

Μακροβίων υἱῆες ἀμύμονες, οἵ ποθʼ ἵκοντο  

## §561  

Γηρυόνος μετὰ πότμον ἀγήνορος· αὐτὰρ ὑπ᾿ ἄκρην  

## §562  

Ἱρὴν, ἣν ἐνέπουσι κάρην ἔμεν Εὐρωπείης,  

## §563  

νήσους Ἑσπερίδας, τόθι κασσιτέροιο γενέθλη,  

## §564  

ἀφνειοὶ ναίουσιν ἀγαυῶν παῖδες Ἰβήρων.  

## §565  

Ἄλλαι δʼ Ὠκεανοῖο παραὶ βορεώτιδας ἀκτὰς  

## §566  

δισσαὶ νῆσοι ἔασι Βρετανίδες, ἀντία Ῥήνου·  

## §567  

κεῖθι γὰρ ὑστατίην ἀπερεύγεται εἰς ἅλα δίνην  

## §568  

Τάων τοι μέγεθος περιώσιον, οὐδέ τις ἄλλη  

## §569  

νήσοις ἐν πάσῃσι Βρετανίσιν ἰσοφαρίζει.  

## §570  

Ἄγχι δὲ νησίδων ἕτερος πόρος, ἔνθα γυναῖκες  

## §571  

ἀνδρῶν ἀντιπέρηθεν ἀγαυῶν Ἀμνιτάων  

## §572  

ὀρνύμεναι τελέουσι κατὰ νόμον ἱερὰ Βάκχῳ,  

## §573  

στεψάμεναι κισσοῖο μελαμφύλλοιο κορύμβοις,  

## §574  

ἐννύχιαι· παταγῆς δὲ λιγύθροος ὄρνυται ἠχή.  

## §575  

Οὐχ οὕτω Θρήικος ἐπʼ ᾐόσιν Ἀψίνθοιο  

## §576  

Βιστονίδες καλέουσιν ἐρίβρομον Εἰραφιώτην,  

## §577  

οὐδʼ οὕτω σὺν παισὶ μελανδίνην ἀνὰ Γάγγην  

## §578  

Ἰνδοὶ κῶμον ἄγουσιν ἐριβρεμέτῃ Διονύσῳ,  

## §579  

ὡς κεῖνον κατὰ χῶρον ἀνευάζουσι γυναῖκες.  

## §580  

Πολλὴν δὲ προτέρωσε ταμὼν ὁδὸν Ὠκεανοῖο,  

## §581  

νῆσόν κεν Θούλην εὐεργέϊ νηὶ περήσαις·  

## §582  

ἔνθα μὲν, ἠελίοιο βεβηκότος ἐς πόλον ἄρκτων,  

## §583  

ἤμαθ’ ὁμοῦ καὶ νύκτας ἀειφανές ἐκκέχυται πῦρ·  

## §584  

λοξοτέρῃ γὰρ τῆμος ἐπιστρέφεται στροφάλιγγι,  

## §585  

ἀκτίνων ἰθεῖαν ἐπὶ κλίσιν ἐρχομενάων,  

## §586  

μέσφʼ ἐπὶ κυανέους νοτίην ὁδὸν αὖτις ἐλάσσῃ·  

## §587  

ἀλλ’ ὁπόταν Σκυθικοῖο βαθὺν ῥόον Ὠκεανοῖο  

## §588  

νηὶ τάμῃς, προτέρω δὲ πρὸς ἠῴην ἅλα κάμψῃς,  

## §589  

Χρυσείην τοι νῆσον ἄγει πόρος, ἔνθα καὶ αὐτοῦ  

## §590  

ἀντολίη καθαροῖο φαείνεται ἠελίοιο.  

## §591  

Κεῖθεν δὲ στρεφθεὶς νοτίης προπάροιθε κολώνης,  

## §592  

αἶψά κε Κωλιάδος μεγάλην ἐπὶ νῆσον ἵκοιο,  

## §593  

μητέρα Ταπροβάνην Ἀσιηγενέων ἐλεφάντων,  

## §594  

ᾗς ὕπερ, οὐρανίῃσιν ἀειρόμενος στροφάδεσσι,  

## §595  

δινεῖται κατὰ κύκλον ἐν αἰθέρι Καρκίνος αἴθων·  

## §596  

αὐτὴ δʼ εὐρυτάτη μέγεθος πέλει· ἀμφὶ δὲ πάντη  

## §597  

κήτεα θῖνες ἔχουσιν, Ἐρυθραίου βοτὰ πόντου,  

## §598  

οὔρεσιν ἠλιβάτοισιν ἐοικότα· τῶν δʼ ὑπὲρ ἄκρων  

## §599  

τέτρηχεν νώτων περιμήκετος ὁλκὸς ἀκάνθης  

## §600  

Δυσμενέων τοι παῖδες, ἑλισσόμενοι περὶ πόντον,  

## §601  

κείνοις ἀντήσειαν ἀλώμενοι· οὐ γὰρ ἐρωὴ  

## §602  

λυγροῖς ἐν στομάτεσσιν, ἐπεὶ μέγα χάσμα τέτυκται·  

## §603  

πολλάκι δʼ αὖ καὶ νῆα σὺν αὐτοῖς ἀνδράσι νηὸς  

## §604  

κεῖνα καταβρώξειε τεράατα· τοῖς γὰρ ἀλιτροῖς  

## §605  

εἰν ἁλὶ καὶ γαίη κακὰ μυρία θήκατο δαίμων.  

## §606  

Ἔστι δέ τοι προτέρω Καρμανίδος ἔκτοθεν ἄκρης  

## §607  

Ὤγυρις, ἔνθα τε τύμβος Ἐρυθραίου βασιλῆος·  

## §608  

ἑκ τῆς δʼ ἂν περάσειας ἐπὶ στόμα Περσίδος ἅλμης,  

## §609  

ὁρμηθεὶς βορέηνδε, καὶ Ἴκαρον εἰσαφίκοιο,  

## §610  

Ἴκαρον εἰναλίην, ὅθι Ταυροπόλοιο θεοῖο  

## §611  

βωμοὶ κνισσήεντες ἀδευκέα καπνὸν ἔχουσι.  

## §612  

Τόσσας μὲν νήσους ἐπέχει ῥόος Ὠκεανοῖο  

## §613  

εὐρυτέρας· ἕτεραι δέ τʼ ἀπειῤέσιαι γεγάασιν,  

## §614  

αἱ μὲν ἐπὶ προχοῇσι Λιβυστίδος ἀμφιτρίτης,  

## §615  

αἱ δʼ Ἀσίης, αἱ δʼ αὖτε περὶ κλίσιν Εὐρωπείης.  

## §616  

Ἄλλαι δʼ ἔλλοθινῆσοι ἀπείριτοι, αἱ μὲν ὑπʼ ἀνδρῶν  

## §617  

ναιόμεναι καὶ νηυσὶν ἐπήρατον ὅρμον ἔχουσαι,  

## §618  

αἱ δὲ βαθύκρημνοί τε καὶ οὐ ναύτῃσιν ἑτοῖμαι,  

## §619  

τῶν οὐ ῥηίδιόν μοι ἐνισπέμεν οὔνομα πασέων.  

## §620  

Σχῆμα δέ τοι Ἀσίης ῥυσμὸς πέλει ἀμφοτεράων  

## §621  

ἠπείρων, ἑτέρωθεν ἀλίγκιον εἴδεϊ κώνου,  

## §622  

ἑλκόμενον κατὰ βαιὸν ἐπʼ ἀντολίης μυχὰ πάσης,  

## §623  

ἔνθα τε καὶ στῆλαι Θηβκιγενέος Διονύσου  

## §624  

ἑστᾶσιν, πυμάτοιο παρὰ ῥόον Ὠκεανοῖο,  

## §625  

Ἰνδῶν ὑστατίοισιν ἐν οὔρεσιν, ἔνθα τε Γάγγης  

## §626  

λευκὸν ὕδωρ Νυσαῖον ἐπὶ πλαταμῶνα κυλίνδει.  

## §627  

Ἀλλʼ οὐκ ἂν τόσσον μέγεθος πέλοι Ἀσίδος αἴης,  

## §628  

οὐδʼ ἅπαν εἶδος ἔοικεν ἀλίγκιον· ἐν γὰρ ἐκείναις  

## §629  

ἠπείροις εἷς πόντος ἔσω ῥόον ἡγεμονεύει,  

## §630  

ἐν δʼ Ἀσίη πολὺς Ὠκεανός· τρισσοὺς γὰρ ἑλίσσων  

## §631  

κόλπους κυμαίνοντας ἐρεύγεται, εἰς ἅλα βάλλων,  

## §632  

Περσικὸν Ἀράβιόν τε καὶ Ὑρκάνιον βαθυδίνην·  

## §633  

τοὺς δύο μέν νοτίους, τὸν δʼ ἐς βορέην ὁρόωντα,  

## §634  

ἐς βορέην ὁρόωντα καὶ ἐς λίβα γείτονα πόντου  

## §635  

Εὐξείνου, τόθι φῶτες ἀπείριτοι ἀμφινέμονται.  

## §636  

Μέσσον δʼἀμφοτέρων χθονὸς ἄσπετος ἰσθμὸς ὁρίζει,  

## §637  

τῇ καὶ τῇ μακροῖσι τιταινόμενος πεδίοισιν.  

## §638  

Μέσσα γε μὴν πάσης Ἀσίης ὄρος ἀμφιβέβηκεν,  

## §639  

ἀρξάμενον γαίης Παμφυλίδος ἄχρι καὶ Ἰνδῶν,  

## §640  

ἄλλοτε μὲν λοξόν τε καὶ ἀγκύλον, ἄλλοτε δʼ αὖτε  

## §641  

ἴχνεσιν ὀρθότατον· Ταῦρον δέ ἑ κικλήσκουσιν,  

## §642  

οὕνεκα ταυροφανές τε καὶ ὀξυκάρηνον ὁδεύει,  

## §643  

οὔρεσιν ἐκταδίοισι πολυσχιδὲς ἔνθα καὶ ἔνθα.  

## §644  

Ἐκ τοῦ ἀπειρέσιοι ποταμοὶ καναχηδὰ ῥέουσιν,  

## §645  

οἱ μὲν πρὸς βορέην, οἱ δʼ ἐς νότον, οἱ δʼ ἐπὶ ῥτπὴν  

## §646  

εὔρου καὶ ζεφύροιο· τίς ἂν πάντʼ οὐνόματʼ εἴποι;  

## §647  

Οὐ μὲν ἐπωνυμίην μίαν ἔλλαχεν, ἀλλ᾿ ἐν  ἑκάστῃ  

## §648  

οὔνομ᾿ ἔχει στποφάλιγγι· τὰ δ᾿ ἂν κείνοισι μέλοιτο  

## §649  

ἀνδράσιν, οἳ κατὰ χῶρον ὁμούριον οἶκον ἔθεντο.  

## §650  

Νῦν γε μὲν ἔθνεα πάντα διίξομαι, ὅσσ’ ἀρίδηλα  

## §651  

ἐνναίει Μοῦσαι δʼ ἰθύντατον ἴχνος ἄγοιεν.  

## §652  

Ἤτοι μὲν λίμνης Μαιώτιδος ἄγχι νέμονται  

## §653  

αὐτοὶ Μαιῶταί τε καὶ ἔθνεα Σαυροματάων,  

## §654  

ἐσθλὸν ἐνυαλίου γένος Ἄρεος· ἐκ γὰρ ἐκείνης  

## §655  

ἰφθίμης φιλότητος Ἀμαδονίδων ἐγένοντο,  

## §656  

τήν ποτε Σαυρομάτῃσιν ἐπʼ ἀνθρώποισι μίγησαν,  

## §657  

πλαγχθεῖσαι πάτρηθεν ἀπόπροθι Θερμώδοντος.  

## §658  

Τοὔνεκα καὶ παῖδες μεγαλήτορες ἐξεγένοντο,  

## §659  

ὕλην ναιετάοντες ἀπείριτον, ἧς διὰ μέσσης  

## §660  

συρόμενος Τάναϊς Μαιώτιδος ἐς μυχὰ πίπτει,  

## §661  

ὅστε καὶ Εὐρώπην ἀποτέμνεται Ἀσίδος αἴης,  

## §662  

ἐς δύσιν Εὐρώπην, ἐς δʼ αὐγὰς Ἀσίδα γαῖαν.  

## §663  

Τοῦ δʼ ἤτοι πηγαὶ μὲν ἐν οὔρεσι Καυκασίοισι  

## §664  

τηλόθι μορμύρουσιν· ὁ δὲ πλατὺς ἔνθα καὶ ἔνθα  

## §665  

ἐσσυμένος Σκυθικοῖσιν ἐπιτροχάει πεδίοισιν.  

## §666  

Τοῦ δʼ ἂν, κυμαίνοντος ἀπείριτον ἐκ βορέαο,  

## §667  

πηγετὸν ἀθρήσειας ἀπὸ κρυμοῖο παγέντα.  

## §668  

Σχέτλιοι, οἳ περὶ κεῖνον ἐνοίκια χῶρον ἔχουσιν·  

## §669  

αἰεί σφιν ψυχρή τε χιὼν κρυμός τε δυσαής·  

## §670  

καὶ δέ κεν, ἐξ ἀνέμων ὁπόταν πλεῖστονκρύος ἔλθῃ,  

## §671  

ἢ ἵππους θνήσκοντας ἐν ὀφθαλμοῖσιν ἶδοιο,  

## §672  

ἠὲ καὶ ἡμιόνους ἢ ἀγραύλων γένος οἰῶν·  

## §673  

οὐδὲ μὲν οὐδʼ αὐτοί κεν ἀπήμαντοι τελέθοιεν  

## §674  

ἀνέρες, οἳ κείνχσιν ὑπαὶ ῥιπῆσι μένοιεν·  

## §675  

ἀλλὰ γὰρ ἠλάσκουσιν, ὑποζεύξαντες ἀπήνας  

## §676  

χώρην εἰς ἑτέρην, λείπουσι δὲ γαῖαν ἀήταις  

## §677  

χειμερίοις, οἵτε σφι κακῇ θύοντες ἀέλλῃ  

## §678  

γαῖάν τε κλονέουσι καὶ οὔρεα πευκήεντα.  

## §679  

Τόσσοι μὲν Τάναϊν ποταμὸν περιναιετάουσιν.  

## §680  

Σαυρομάτας δʼ ἐπέχουσιν ἐπασσύτεροι γεγαῶτες  

## §681  

Σινδοὶ, Κιμμέριοί τε καὶ οἱ πέλας Εὐξείνοιο  

## §682  

Κερκέτιοι Τορέται τε καὶ ἀλκήεντες Ἀχαιοί,  

## §683  

τούς ποτʼ ἀπὸ Ξάνθοιο καὶ Ἰδαίου Σιμόεντος  

## §684  

πνοιαὶ νοσφίσσαντο νότοιό τε καὶ ζεφύροιο,  

## §685  

ἑσπομένους μετὰ δῆριν Ἀρητιάδῃ βασιλῆι.  

## §686  

Τοῖς δʼ ἔπι ναιεταουσιν, ὁμούριον αἶαν ἔχοντες,  

## §687  

Ἡνίοχοι Ζύγιοί τε, Πελασγίδος ἔκγονοι αἴης.  

## §688  

Πὰρ δὲ μυχὸν Πόντοιο, μετὰ χθόνα Τυνδαριδάων,  

## §689  

Κόλχοι ναιετάουσι, μετήλυδες Αἰγύπτοιο,  

## §690  

Καυκάσου ἐγγὺς ἐόντες, ὃς Ὑρκάνιον περὶ πόντον  

## §691  

οὔρεσιν ἠλιβάτοισιν ἀέξεται ἔνθα τε Φᾶσις,  

## §692  

Κιρκαίου κατὰ νῶτον ἑλισσόμενος πεδίοιο,  

## §693  

Εὐξείνου ποτὶ χεῦμα θοὴν ἀπερεύγεται ἄχνην,  

## §694  

ἀρξάμενος τὸ πρῶτον ἀπʼ οὔρεος Ἀρμενίοιο.  

## §695  

Τοῦ δὲ πρὸς ἀντολίην βορέην τ᾿  ἐπικέκλιται ἰσθμός,  

## §696  

ἰσθμὸς Κασπίης τε καὶ Εὐξείνοιο θαλάσσης.  

## §697  

Τῷ δʼ ἔπι ναιετάουσιν ἑωθινὸν ἔθνος Ἰβήρων,  

## §698  

οἳ ποτε Πυρήνηθεν ἐπʼ ἀντολίην ἀφίκοντο,  

## §699  

ἀνδράσιν Ὑρκανίοισιν ἀπεχθέα δῆριν ἔχοντες,  

## §700  

καὶ Καμαριτάων φῦλον μέγα, τοι ποτε Βάκχον  

## §701  

Ἰνδῶν ἐκ πολέμοιο δεδεγμένοι ἐξείνισσαν,  

## §702  

καὶ μετὰ Ληνάων ἱερὸν χορὸν ἐστήσαντο,  

## §703  

ζώματα καὶ νεβρῖδας ἐπὶ στήθεσσι βαλόντες,  

## §704  

εὐοῖ Βάκχε λέγοντες· ὁ δὲ φρεσὶ φίλατο δαίμων  

## §705  

κείνων ἀνθρώπων γενεὴν καὶ ἤθεα γαίης.  

## §706  

Τοῖς δʼ ἔπι Κασπίη κυμαίνεται ἀμφιτρέτη.  

## §707  

Ῥεῖα δέ τοι καὶ τήνδε καταγράψαιμι θάλασσαν,  

## §708  

οὐ μὲν ἰδὼν ἀπάνευθε πόρους, οὐ νηὶ περήσας·  

## §709  

οὐ γάρ μοι βίος ἐστὶ μελαινάων ἐπὶ νηῶν,  

## §710  

οὐδέ μοι ἐμπορίη πατρώιος, οὐδʼ ἐπὶ Γάγγην  

## §711  

ἔρχομαι, οἷά τε πολλοὶ, Ἐρυθραίου διὰ κόντου,  

## §712  

ψυχῆς οὐκ ἀλέγοντες, ἵνʼ ἄσπετον ὄλβον ἕλωνται.  

## §713  

οὐδὲ μὲν Ὑρκανίοις ἐπιμίσγομαι, οὐδʼ ἐρεείνω  

## §714  

Καυκασίας κνημῖδας Ἐρυθραίων Ἀριηνῶν·  

## §715  

ἀλλά με Μουσάων φορέει νόος, αἵτε δύνανται  

## §716  

νόσφιν ἀλημοσύνης πολλὴν ἅλκ μετρήσασθαι,  

## §717  

οὔρεά τʼ ἤπειρόν τε καὶ αἰθερίην ὁδὸν ἄστρων.  

## §718  

Ἀλλʼ εἴη τοι σχῆμα περίδρομον, ἀμφιέλικτον,  

## §719  

πάσης Κασπίης μεγάλης ἁλός· οὐκ ἂν ἐκείνην  

## §720  

νηὶ περήσειας τριτάτης ἐπὶ κύκλα σελήνης·  

## §721  

τόσσος γὰρ πόρος ἐστὶν ἀμείλιος· ἂψ δὲ μετ᾿ ἄρκτους  

## §722  

ἐλκόμενος, προχοῆς ἐπιμίσγεται Ὠκεανοῖο·  

## §723  

ἣ δὴ πολλὰ μὲν ἄλλα μετʼ ἀνδράσι θαύματʼ ἀέξει,  

## §724  

φύει δὲ κρύσταλλον ἰδʼ ἠερόεσσαν ἴασπιν,  

## §725  

ἐχθρὴν ἐμπούσησι καὶ ἄλλοις εἰδώλοισιν.  

## §726  

Πάντα δέ τοι ἐρέω, ὅσα μιν πέρι φῦλα νέμονται,  

## §727  

ἀρξάμενος πλευρῆς ζεφυρίτιδος ἐκ βορέαο.  

## §728  

Πρῶτοι μὲν Σκύθαι εἰσὶν, ὅσοι Κρονίης ἁλὸς ἄγχι  

## §729  

παραλίην ναίουσιν ἀνὰ στόμα Κασπίδος ἅλμης·  

## §730  

Οὖννοι δʼ ἐξείης· ἐπὶ δʼ αὐτοῖς Κάσπιοι ἄνδρες,  

## §731  

Ἀλβανοί τʼ ἐπὶ τοῖσιν ἀρήιοι, οἵ  θʼ ὑπέρ αἶαν  

## §732  

τρηχεῖαν ναίουσι Καδούσιοι ἄγχι δὲ Μάρδοι,  

## §733  

Ὑρκάνιοι Τάπυροί τ᾿ · ἐκὶ δέ σφισιν ὁλκὸν ἑλίσσει  

## §734  

Μάρδος, Δερκεβίων τε καὶ ἀφνειῶν πόμα Βάκτρων·  

## §735  

ἀμφοτέρων γὰρ μέσσος ἐς Ὑρκανίην ἅλα βάλλει·  

## §736  

ἀλλʼ ἤτοι Βάκτροι μὲν ἐπ’ ἡπείροιο νέμονται  

## §737  

χώρην εὐρυτέρην κνημοῖς ὑπὸ Παρνησοῖο,  

## §738  

Δερκέβιοι δ᾿ ἑτέρωθεν ἐφ᾿  ὕδασι Κασπίοισιν.  

## §739  

Τοὺς μέτ᾿ ἀντολίηνδε, πέρην κελάδοντος Ἀράξεω  

## §740  

Μασσαγέται ναίουσι, θοῶν ῥυτῆρες ὀῖστῶν,  

## §741  

ἀνέρες, οἷς μήτʼ αὐτὸς ἐγὼ, μήθʼ ὅστις ἑταῖρος  

## §742  

ἐμπελάσαι· μάλα γάρ τε κακοξεινώτεροι ἄλλων·  

## §743  

οὐ γάρ σφιν σίτοιο μελίφρονός ἐστιν ἐδωδή,  

## §744  

οὐδὲ μὲν οὐδʼ οἶνος μεταδήμιος· ἀλλὰ γὰρ ἵππων  

## §745  

αἵματι μίσγοντες λευκὸν γάλα, δαῖτα τίθενται.  

## §746  

Τοῖς δʼ ἔπι πρὸς βορέην Χωράσμιοι, οἶς ἔπι γαῖα  

## §747  

Σουγδιάς, ἧς ἀνὰ μέσσον ἑλίσσεται ἱερὸς Ὦξος,  

## §748  

ὅστε λιπὼν Ἠμωδὸν ὄρας μετὰ Κασπίδα βάλλει.  

## §749  

Τὸν μέτʼ ἐπὶ προχοῇσιν Ἰαξάρταο νέμονται  

## §750  

τόξα Σάκαι φορέοντες, ἃ μή κέ τις ἄλλος ἐλέγχοι  

## §751  

τοξευτής οὐ γάρ σφι θέμις ἀνεμώλια βάλλειν·  

## §752  

καὶ Τόχαροι Φροῦνοί τε καὶ ἔθνεα βάρβαρα Σηρῶν,  

## §753  

οἵτε βόας μὲν ἀναίνονται καὶ ἴφια μῆλα,  

## §754  

αἰόλα δὲ ξαίνοντες ἐρήμης ἄνθεα γαίης,  

## §755  

εἳματα τευχουσιν πολυδαίδαλα, τιμήεντα,  

## §756  

εἰδόμενα χροιῇ λειμωνίδος ἄνθεσι ποίης·  

## §757  

κείνοις οὔ τί κεν ἔργον ἀραχνάων ἐρίσειεν.  

## §758  

Ἄλλοι δὲ Σκύθαι εἰσὶν ἐπήτριμοι, οἵτε νέμονται  

## §759  

ἐσχατιάς· παρὰ δέ σφι δυσήνεμος ἐκτέταταιχθών,  

## §760  

χειμερίοις ἀνέμοισι λελειμμένη ἠδὲ χαλάζαις.  

## §761  

Τόσσοι μὲν φῶτες περὶ Κάσπια κύματʼ ἔασιν·  

## §762  

φράζεο δʼ ἐκ Κόλχων καὶ Φάσιδος ἐς δύσιν ἤδη,  

## §763  

Εὐξείνου παρὰ χεῖλος, ἐπιλαδὸν ἔθνεα Πόντου  

## §764  

ἄχρι Θρηικίου στόματος, τόθι Χαλκὶς ἄρουρα.  

## §765  

Βύζηρές τοι πρῶτα καὶ ἀγχόθι φῦλα Βεχείρων,  

## §766  

Μάκρωνες Φίλυρές τε καὶ οἳ μόσσυνας ἔχουσι  

## §767  

δουρατέους· τῶν δʼ ἄγχι πολύρρηνες Τιβαρηνοί·  

## §768  

τοῖς δ᾿ ἔπι καὶ Χάλυβεςστυρελὴν καὶ ἀπήνεα γαῖαν  

## §769  

ναίουσιν, μογεροῦ δεδκηκότες ἔργα σιδήρου,  

## §770  

οἵ ῤα, βαρυγδούποισιν ἐπʼ ἄκμοσιν ἑστηῶτες,  

## §771  

οὔποτε παύονται καμάτου καὶ ὀϊζύος αἰνῆς.  

## §772  

Τοὺς δὲ μέτʼ Ἀσσυρίης πρόχυσις χθονὸς ἐκτετάνυσται  

## §773  

ἔνθα δʼ Ἀμαζονίδεσσιν ἀπʼ οὔρεος Ἀρμενίοιο  

## §774  

λευκὸν ὕδωρ προΐησιν ἐνυάλιος Θερμώδων,  

## §775  

ὅς ποτʼ ἀλωομένην Ἀσωπίδα δέκτο Σινώπην,  

## §776  

καί μιν ἀκηχεμένην σφετέρῃ παρενάσσατο χώρῃ  

## §777  

Ζηνὸς ἐφημοσύνῃσιν· ὁ γὰρ φιλότητος ἐρκννῆς  

## §778  

ἰσχανόων, πάτρης ἀπενόσφισεν οὐκ ἐθέλουσαν·  

## §779  

ἐκ τῆς καὶ πτολίεθρον ἐπώνυμον ἄνδρες ἔχουσιν.  

## §780  

Κείνου δʼ ἂν ποταμοῖο περὶ κρυμώδεας ὄχθας  

## §781  

τέμνοις κρυστάλλου καθαρὸν λίθον, οἷά τε πάχνην  

## §782  

χειμερίην· δήεις δὲ καὶ ὑδατόεσσκν ἴασπιν.  

## §783  

Ἶρις δʼ ἑξείης καθαρὸν ῥόον εἰς ἅλα βάλλει.  

## §784  

Τῷ δʼ ἔπι μορμύρουσι ῥοαὶ Ἅλυος ποταμοῖο,  

## §785  

ἑλκόμεναι βορέηνδε Καραμβίδος ἐγγύθεν ἄκρης,  

## §786  

ἀρξάμεναι τὸ πρῶτον ἀπʼ οὔρεος Ἀρμενίοιο.  

## §787  

Παφλαγόνες δʼ ἐπὶ τοῖσιν ἐπ’ ἠιόνεσσι νέμονται,  

## §788  

καὶ Μαριανδυνῶν ἱερὸν πέδον· ἔνθʼ ἐνέπουσιν  

## §789  

οὐδαίου Κρονίδαο μέγαν κύνα χαλκεόφωνον,  

## §790  

χερσὶν ἀνελκόμενον μεγαλόφρονος Ἡρακλῆος,  

## §791  

δεινὸν ἀπὸ στομάτων βαλέειν σιαλώδεα χυλόν,  

## §792  

τὸν μέν ἐδέξατο γαῖα καὶ ἀνδράσι πῆμʼ ἐφύτευσεν.  

## §793  

Ἄγχι δὲ Βιθυνοὶ λιπαρήν χθόνα ναιετάουσι,  

## §794  

Ῥήβας ἔνθʼ ἐρατεινὸν ἐπιπροΐησι ῥέεθρον,  

## §795  

Ῥήβας, ὃς Πόντοιο παρὰ στομάτεσσιν ὁδεύει,  

## §796  

Ῥήβας, οὗ κάλλιστον ἐπὶ χθονὶ σύρεται ὕδωρ.  

## §797  

Τόσσοι μὲν Πόντοιο περικτίται ἄνδρες ἔασι·  

## §798  

κεῖνα δέ τοι Σκυθίης προλελεγμένα φῦλα πελέσθω.  

## §799  

Νῦν δʼ αὖ παραλίης Ἀσίης πόρον ἐξενέποιμι,  

## §800  

ὅς ῥά τε πρὸς νότον εἰσιν ἐφʼ Ἑλλήσποντον ὁδεύων,  

## §801  

καὶ ποτὶ μηκίστου νότιον ῥόον Αἰγαίοιο  

## §802  

μέσφʼ αὐτῆς Συρίης τε καὶ Ἀραβίης ἐρατεινῆς.  

## §803  

Χαλκιδέες μὲν πρῶτα παρὰ στόμα γαῖαν ἔχουσιν,  

## §804  

οὖδας ἐς ἀντιπέρην βυζάντιον εἰσορόωντες·  

## §805  

Βέβρυκες δʼ ἐπὶ τοῖσι καὶ οὔρεα Μυσίδας αἴης,  

## §806  

ᾗχί περ ἱμερόεντα Κίος προΐησι ῥέεθρα,  

## §807  

τοῦ ποτʼ ἐπὶ προχοῇσιν Ὕλαν ἡρπάξατο Νύμφη, κὼν  

## §808  

ὀτρηρὸν θεράποντα πελωρίου Ἡρακλῆος.  

## §809  

Ἔνθεν ἐφʼ Ἑλλήσποντον ἐπιτρέχει ἄσπετος ἀγβαιοτέρης  

## §810  

Φρυγίης· ἑτέρη δέ τοι ἔνδοθι κεῖται,  

## §811  

εὐρυτέρη γεγαυῖα, παρʼ ὕδασι Σαγγαρίοιο·  

## §812  

ἀλλʼ ἤτοι μεγάλη μὲν ἐπʼ ἀντολίην τετάνυσται.  

## §813  

ἱππόβοτος, λιπαρή τε· πρὸς ἑσπερίην δ᾿ ἂν ἴδκο  

## §814  

τὴν ἑτέρην, ἣ κεῖται ὑπὸ ζαθέης κόδας Ἴδης,  

## §815  

Ἴλιον, ἠνεμόεσσαν ὑπὸ πλευρῇσιν ἔχουσα,  

## §816  

Ἴλιον ἀγλαὸν ἄστυ παλαιγενέων ἡρώων,  

## §817  

Ἴλιον, ἣν ἐπόλισσε Ποσειδάων καὶ Ἀπόλλων,  

## §818  

Ἵλιον, ἣν ἀλάπαξαν Ἀθηναίη τε καὶ Ἥρη,  

## §819  

Ξένθῳ ἔπʼ εὐρυρέοντι καὶ Ἰδαίῳ Σιμόεντι.  

## §820  

Τὴν δὲ μέτʼ Αἰολίδος παραπέπταται ἔθεα γαίης  

## §821  

Αἰγαίου παρὰ χεῖλος, ὑπέρ μέγαν Ἑλλήσποντον.  

## §822  

Τῇ δʼ ἔπι ναιετάουσιν ἀγαυῶν ἔθνος Ἰώνων,  

## §823  

ἀγχίαλοι γεγαῶτες, ἐπὶ χθονὸς, ἧς διὰ μέσσης  

## §824  

Μαίανδρος λιπαρῇσι κατέρχεται εἰς ἅλα δίναις,  

## §825  

Μιλήτου τε μεσηγὺ καὶ εὐρυχόροιο Πριήνης.  

## §826  

Τάων ἀμφοτέρων γε βορειοτέρην ἐσίδοιο  

## §827  

παραλίην Ἔφεσον, μεγάλην πόλιν Ἰοχεαίρης,  

## §828  

ἔνθα θεῇ ποτε νηὸν Ἀμαζονίδες τετύκοντο  

## §829  

πρέμνῳ ἔνι πτελέης, περιώσιον ἀνδράσι θαῦμα.  

## §830  

Μῃονίη δʼ ἐπὶ τοῖσιν ἐπ᾿  ἀντολίην τετάνυσται  

## §831  

Τμώλῳ ὔπ’ ἠνεμόεντι, τόθεν Πακτωλὸς ὁδεύων  

## §832  

χρυσὸν ὁμοῦ δίνησιν ἐφελκόμενος κελαρύζει  

## §833  

τοῦ δʼ ἂν ἐπὶ πλευρῇσι καθήμενος εἴαρος ὥρῃ  

## §834  

κύκνων εἰσαΐοις λιγυρὴν ὄπα, τοί τε καθʼ ὕδωρ  

## §835  

ἔνθα καὶ ἔνθα νέμονται ἀεξομένης ἐπὶ ποίης·  

## §836  

πολλοὶ γὰρ λειμῶνες ἐν Ἀσίδι τηλεθόωσιν,  

## §837  

ἔξοχα δʼ ἀμπεδίον Μαιάνδριον, ἔνθα Καΰστρου  

## §838  

ἥσυχα καχλάζοντος ἐπιρρέει ἀγλαὸν ὕδωρ.  

## §839  

Οὐ μὰν οὐδὲ γυναῖκας ὀνόσσεαι, αἳ περὶ κεῖνο  

## §840  

θεῖον ἕδος, χρυσοῖο κατʼ ἰξύος ἔμμα βαλοῦσαι,  

## §841  

ὀρχεῦνται, θηητὸν ἑλισσόμεναι περὶ κύκλον,  

## §842  

εὖτε Διωνύσοιο χοροστασίας τελέοιεν·  

## §843  

σὺν καὶ παρθενικαὶ νεοθηλέες, οἷά τε νεβροί,  

## §844  

σκαίρουσιν· τῇσιν δὲ περισμαραγεῦντες ἀῆται  

## §845  

ἱμερτοὺς δονέουσιν ἐπὶ στήθεσσι χιτῶνας.  

## §846  

Ἀλλὰ τὰ μὲν Λυδοῖσι μετʼ ἀνθρώποισι μέλονται  

## §847  

πρὸς δʼ ἅλα κεκλιμένοι Λύκιοι χθόνα ναιετάουσι  

## §848  

Ξάνθου ἐπὶ προχοῇσιν, ἐϋρρείτου ποταμοῖο·  

## §849  

ἔνθα βαθυκρήμνοιο φαείνεται οὔρεα Ταύρου  

## §850  

Παμφύλων καὶ μέχρι· Κράγον δέ ἑ φημίζουσιν.  

## §851  

Κεῖθι δʼ ἂν ἀθρήσειας ὑπειράλιον πτολίεθρον  

## §852  

Ἄσπενδον, ποταμοῖο παρὰ ῥόον Εὐρυμέδοντος,  

## §853  

ἔνθα συοκτονίῃσι Διωναίην ἱλάονται.  

## §854  

Ἄλλαι δʼ ἑξείης Παμφυλίδες εἰσὶ πόληες,  

## §855  

Κώρυκος Πέργη τε καὶ ἤνεμόεσσα Φάσηλις.  

## §856  

Τῶν δὲ πρὸς ἀντολιην μεσάτην χθόνα ναιετάουσιν  

## §857  

ἴδριες ἐν πολέμοισι Λυκάονες ἀγκυλότοξοι.  

## §858  

Τοῖς δʼ ἔπι Πισιδέων λιπαρὸν πέδον, ἧχι πόληες γη.  

## §859  

Τερμησσὸς Λύρβη τε καὶ ἣν ἐπολίσσατο λαὸς  

## §860  

πρίν ποτʼ Ἀμυκλαίων μεγαλώνυμος ἐν χθονὶ Σέλ  

## §861  

Κεῖθεν δʼ εἶς αὐγὰς σκολιὸν περιτέμνεται οἶμον  

## §862  

πολλὸν ἔσω βεβαυῖα περίδρομος ἀμφιτρίτη,  

## §863  

γείτων Εὐξείνοιο πολυκλύστοιο θαλάσσης.  

## §864  

Κεῖνός τοι Κιλίκων περισύρεται ἔθνεα κόλπος  

## §865  

μακρὸς ἐπʼ ἀντολίην· Ἀσίης δὲ στεινὰ καλεῦσιν.  

## §866  

Καὶ τῶ μὲν πλεόνων ποταμῶν ἐπιμίσγεται ὕδωρ  

## §867  

τηλόθεν ἐρχομένων, Πυράμοιότε καὶ Πινάροιο,  

## §868  

Κύδνου τε σκολιοῖο, μέσην διὰ Ταρσὸν ἰόντος,  

## §869  

Ταρσὸν ἐϋκτιμένην, ὅθι δή ποτε Πήγασος ἵππος,  

## §870  

ταρσὸν ἀφεὶς, χώρῳ λίπεν οὔνομκ, τῆμος ἀφ᾿ ἵππου  

## §871  

ἐς Διὸς ἱέμενος πέσεν ἥρως Βςλλεροφόντης.  

## §872  

Κεῖθι δὲ καὶ πεδίον τὸ Ἀλήιον, οὗ κατὰ νῶτα  

## §873  

ἀνθρώπων ἀπάνευθεν ἀλώμενος ἐνδιάασκεν.  

## §874  

Πολλαὶ δ᾿ ἑξείης Κιλίκων γεγάκσι πόληες,  

## §875  

Λυρνησσὸς Μαλλός τε καὶ Ἀγχιάλεια Σόλοι τε,  

## §876  

αἱ μὲν ἐν ἠπείρῳ, αἱ δʼ αὐτῆς ἄγχι θαλάσσης.  

## §877  

Τῇς δʼ ἔπι Κομμαγεηνὸν ἕδος, Συρίης τε πόληες  

## §878  

θινὸς ἐπὶ στρεπτῆς περιμήκεες· ἀμφὶ γὰρ ὁλκὸς  

## §879  

ἐς δύσιν ἔστραπται πολιῆς ἁλὸς, ἄχρι κολώνης  

## §880  

οὔρεος ἀγχιάλοιο, βαθυκρήμνου Κασίοιο.  

## §881  

Ῥηιδίως δʼ ἄν τοι λοιπὸν πόρον αὐδήσαιμι  

## §882  

γαιάων Ἀσίης· ὁ δέ τοι λόγος ἐν φρεσὶν ἔστω,  

## §883  

μηδʼ ἀνέμοις φορέοιτο πονηθέντων χάρις ἔργων.  

## §884  

Εἰ γάρ μοι σάφα τήνδε καταφράσσαιο κέλευθον,  

## §885  

ἦ τάχα κἂν ἄλλοισιν ἐπισταμένως ἀγορεύοις  

## §886  

καὶ ποταμοὺς,πολίων τε θέσιν καὶ γαῖαν ἑκάστην.  

## §887  

Σχῆμα μὲν οὖν πισύρεσσιν ἐπὶ πλευρῇσι τετύχθω,  

## §888  

πεπταμένον δολιχοῖσιν ἐπʼ ἀντολίην πεδίοισιν.  

## §889  

Οἶσθα μὲν, ἐν πρώτοισιν ἐμεῦ εἰπόντος ἀκούσας,  

## §890  

πᾶσαν ἕως Ἰνδῶν Ἀσίην ὄρος ἄνδυχα τέμνειν.  

## §891  

Κεῖνό τοι ἐν πλευρῇσι βορειότερον τελέοιτο·  

## §892  

Νεῖλος δʼ ἑσπέριον πλευρὸν πέλοι· αὐτὰρ ἑῷον  

## §893  

Ἰνδικὸς Ὠκεανός·νότιον δ᾿ ἁλὸς οἴδματ’ Ἐρυθρῆς.  

## §894  

Φράζεο δʼ ὡς ὑπὸ πέζαν ἐπʼ αὐγὰς ἵξομαι ἤδη,  

## §895  

ἀρξάμενος Συρίηθεν, ὅθεν λίπον· οὐδʼ ἂν ἔμοιγε  

## §896  

μύθου ἄτε ψευσθέντος ἀνὴρ ἐπιμωμήσαιτο.  

## §897  

Ἀλλʼ ἤτοι Συρίη μὲν ὑπεὶρ ἁλὸς ἐγγύθεν ἕρπει  

## §898  

ἐς νότον ἀντολίην τε, πολύπτολιν αἶαν ἔχουσα,  

## §899  

ἣν Κοίλην καλέουσιν ἐπώνυμον, οὕνεκ’ ἄρʼ αὐτὴν  

## §900  

μέσσην καὶ χθαμαλὴν ὀρέων ὑπὸ πρῶνες ἔχουσιν,  

## §901  

ἑσπερίου Κασίοιο καὶ ἠῴου Λιβάνοιο.  

## §902  

Καὶ τὴν μὲν πολλοί τε καὶ ὄλβιοι ἄνδρες ἔχουσιν,  

## §903  

οὐχ ἅμα ναιετάοντες ὁμώνυμοι, ἀλλὰ διαμφίς,  

## §904  

οἱ μὲν ἐπʼ ἠπείρῳ, τοίπερ Σύριοι καλέονται,  

## §905  

οἱ δʼ ἁλὸς ἐγγὺς ἐόντες, ἐπωγυμίην Φοίνικες,  

## §906  

τῶν ἀνδρῶν γενεῆς, οἳ Ἐρυθραῖοι γεγάασιν,  

## §907  

οἳ πρῶτοι νήεσσιν ἐπειρήσαντο θαλάσσης,  

## §908  

πρῶτοι δʼ ἐμπορίης ἁλιδινέος ἐμνήσαντο,  

## §909  

καὶ βαθὺν οὐρανίων ἄστρων πόρον ἐφράσσαντο·  

## §910  

οἵτ’ Ἰόπην καὶ Γάζαν Ἐλαίδα τʼ ἐνναίουσι,  

## §911  

καὶ Τύρον ὠγυγίην, Βηρυτοῦ τʼ αἶαν ἐραννήν,  

## §912  

Εύβλον τʼ ἀγχίαλον καὶ Σιδῶνʼ ἀνθεμόεσσαν,  

## §913  

ναιομένην χαρίεντος ἐφʼ ὕδασι Βοστρηνοῖο,  

## §914  

καὶ Τρίπολιν λιπαρὴν, Ὀρθωσίδα τε Μάραθόν τε  

## §915  

Λαοδίκην θ᾿, ἣ κεῖται ἐπʼ ἠιόνεσσι θαλάσσης,  

## §916  

καὶ Ποσιδήια ἔργα καὶ ἱερὰ τέμπεα Δάφνης,  

## §917  

<supplied reason="omitted" cert="low">ᾗχί περ Ἀντιόχοιο ἐπώνυμος Ἀντιόχεια.</supplied>  

## §918  

Αὐτὰρ ἐνὶ μέσσῃσιν Ἀπαμείης πτολίεθρον·  

## §919  

τῆς δὲ πρὸς ἀντολίην κατασύρεται ὑγρὸς Ὀρόντης,  

## §920  

ἄσπετος, Ἀντιόχοιο μέσην διὰ γαῖαν ὁρίζων.  

## §921  

Πᾶσα δέ τοι λιπαρή τε καὶ εὔβοτος ἔπλετο χώρη,  

## §922  

μῆλά τε φερβέμεναι καὶ δένδρεσι καρπὸν ἀέξειν.  

## §923  

Τῆς δʼ ἂν ἴδοις προτέρω, νοτιώτερον οἶμον ὁδεύων,  

## §924  

Ἀραβίου κόλπου μύχατον πόρον, ὅστε μεσηγὺ  

## §925  

εἱλεῖται  Συρίης τε καὶ Ἀραβίης  ἐρατεινῆς,  

## §926  

τυτθὸν ἐπ᾿  ἀντολίην τετραμμένος, ἄχρις Ἐλάνων.  

## §927  

Κεῖθεν δʼ ὀλβίστων Ἀράβων παρακέκλιται αἶα,  

## §928  

πολλὸν ἀνερχομένη, δισσῇ ζωσθεῖσα θαλάσσῃ,  

## §929  

Περσίδι τʼ Ἀραβίῃτʼ ·ἄνεμον δέ τοι ἔλλαχ᾿  ἑκάστη,  

## §930  

Ἀραβίη ζέφυρον, Περσὶς δʼ εὔροιο κελεύθους.  

## §931  

Πίζα δέ τοι νοτίη, τετραμμένη ἀντολίηνδε,  

## §932  

κλύζετʼ Ἐρυθραίοις ὕπο κύμασιν Ὠκεανοῖο.  

## §933  

Καὶ τῆς τοι θέσιας μυθήσομαι· ἔξοχα γάρ μιν  

## §934  

πασάων πολύολβα καὶ ἀγλαὰ φῦλα νέμονται.  

## §935  

Ἄλλο δέ τοι καὶ θαῦμα μέγ ἔξοχον ἔλλαχ ἐκείνη·  

## §936  

αἰεὶ κηώεσσα θύοις ὕπο λαρὸν ὄδωδεν  

## §937  

ἢ θύου ἢ σμύρνης εὐώδεος ἢ καλάμοιο  

## §938  

ἢ καὶ θεσπεσίοιο πεπαινομένου λιβάνοιο  

## §939  

ἢ κασίης· ἐτεὸν γὰρ ἀνὰ χθόνα λύσατο κείνην  

## §940  

Ζεὺς αὐτὸς Διόνυσον ἐϋρραφέος παρὰ μηροῦ·  

## §941  

τῷ καὶ γεινομένῳ κηώδεα φύετο πάντα.  

## §942  

Μῆλα δὲ καὶ τῆμος λασίοις ἐβαρύνετο μαλλοῖς  

## §943  

ἐν νομῷ, αὐτόματοι δέ κατέρρεον ὕδασι λίμναι  

## §944  

ὄρνιθες δʼ ἑτέρωθεν ἀοικήτων ἀπὸ νήσων  

## §945  

ἦλθον φύλλα φέροντες ἀκηρασίων κιναμώμων.  

## §946  

Αὐτὰρ ὁ νεβρίδας μὲν ἐπωμαδίας ἐτάνυσσε,  

## §947  

κισσῷ δʼ ἱμερόεντι καλὰς ἔστεψεν ἐθείρας,  

## §948  

ἀκροχάλιξ δʼ οἴνῳ πλεκτοὺς ἀνεσείσατο θύρσους,  

## §949  

μειδιόων, καὶ πολλὸν ἐπ’ ἀνδράσιν ὄλβον ἔχευεν.  

## §950  

Τοὔνεκεν εἰσέτι νῦν λιβάνῳ κομόωσιν ἄρουραι,  

## §951  

οὔρεα δὲ χρυσῷ, ποταμοὶ δʼ ἑτέρωθι θυηλαῖς  

## §952  

αὐτοὶ δʼ ἐνναέται μάλα πίονα δῆμον ἔχουσι,  

## §953  

χροσείοις πέπλοισιν ἀγαλλόμενοι μαλακοῖσιν·  

## §954  

ἀλλʼ ἤτοι πρῶτοι μὲν ὑπὲρ κλιτὺν Λιβάνοιο  

## §955  

ἀφνειοὶ ναίουσιν ἐπωνυμίην Ναβαταῖοι·  

## §956  

ἄγχι δὲ Χαυλάσιοί τε καὶ Ἀγρέες, οἷς ἔπι γαῖα  

## §957  

Χατραμὶς ἐνναίει κατεναντία Περσίδος αἴης.  

## §958  

Αὐτὰρ Ἐρθθρκάης πλευρὸν ναίουσι θαλάσσης  

## §959  

Μινναῖοί τε Σάβαι τε καὶ ἀγχίγυοι Κλεταβηνοί.  

## §960  

Τόσσα μὲν Ἀραβίην περιώσια φῦλα νέμονται·  

## §961  

ἄλλα δέ τοι καὶ πλεῖστα περι πρὸ γάρ ἐστιμεγίστη.  

## §962  

Τῆς δὲ πρὸς ἀντιπέραιαν ὑπαὶ ῥιπὴν ζεφύροιο  

## §963  

λυπρὸν ὀρεσκῴων παραφαίνεται οὖδας Ἐρεμβῶν,  

## §964  

οἳ βίον ἐν πέτρῃσι κατωρυχέεσσιν ἔθεντο,  

## §965  

γυμνοὶ καὶ κτεάνων ἐπιδευέες· ἀμφὶ δʼ ἄρα σφιν  

## §966  

ἴδεϊ θαλπομένοισι μελαίνεται αὐαλέος χρώς·  

## §967  

αὔτως δ᾿, οἱά τε θῆρες, ἀλώμενοι ἄλγεʼ ἔχουσιν,  

## §968  

οὐχ ὡς ἁβροβίων Ἀράβων γένος· οὐ γὰρ ἐν ὄλβῳ  

## §969  

ἴσην μοῖραν ἅπασιν ἐπ’ ἀνδράσι θήκατο δαίμων.  

## §970  

Αὐτὰρ ὑπὲρ Λιβάνοιο πρὸς αὐγὰς ἠελίοιο  

## §971  

ης Συρίης δολιχὴ μηκύνεται αἶα,  

## §972  

ἑλκομένη καὶ μέχρις ἁλικλύστοιο Σινώπης·  

## §973  

τῆς δʼ ἤτοι μέσσης μὲν ἐπʼ ἠπείροιο βαθείης  

## §974  

Καππαδόκαι ναίουσι, δαήμονες ἱπποσυνάων,  

## §975  

Ἀσσύριοι δʼ ἁλὸς ἄγχι παρὰ στόμα Θερμώδοντος.  

## §976  

Τῆς δὲ πρὸς ἀντολίην ὀρέων ἀπὸ παιπαλοέντων  

## §977  

φαίνετʼ ἀπειρεσίου ποταμοῦ ῥόος Εὐφρήταο,  

## §978  

ὃς δʼ ἤτοι πρῶτον μὲν ἀπʼ οὔρεος Ἀρμενίοιο  

## §979  

μακρὸς ἐπὶ νότον εἶσι, πάλιν δʼ, ἀγκῶνας ἑλίξας,  

## §980  

ἄντκν ἠελίοιο μέσην Βαβυλῶνα περήσας,  

## §981  

Περσίδος εἰς ἁλὸς οἶδμα θοὴν ἀπερεύγεται ἄχνην,  

## §982  

ὑστατίῃς προχοῇσι Τερηδόνος ἐγγὺς ὁδεύων.  

## §983  

Τὸν δὲ μέτʼ εἰς αὐγὰς ποταμῶν ὤκιστος ἁπάντων  

## §984  

Τίγρις ἐϋρρείτης φορέει ῥόον ἶσον ἐλαύνων,  

## §985  

τόσσον  ἄνευθεν  ἐὼν, ὅσον ἕβδομον ἦμαρ ὁδεύσας  

## §986  

ἴφθιος καὶ κραιπνὸς ἀνὴρ ἀνύσειεν ὁδίτης.  

## §987  

Ἔστι δέ τις κατὰ μέσσα περίτροχος ὕδασι λίμνη,  

## §988  

οὕνομα Θωνῖτις, ἧς ἕλκεται ἐς μυχὰ Τίγρις,  

## §989  

δύνων πολλὸν ἔνερθε· πάλιν δʼ ἐξαῦτις ἀνασχὼν,  

## §990  

ὀξύτερον προΐησι κάτω ῥόον· οὐκ ἂν ἐκείνου  

## §991  

ἐν πᾶσιν ποταμοῖσι θοώτερον ἄλλον ἶδοιο.  

## §992  

Ὅσσῃ δʼ Εὐφρήτου καὶ Τίγριος ἔνδοθι γαῖα,  

## §993  

τήνδε περικτίονες μέσσην ποταμῶν ἐνέπουσιν.  

## §994  

Οὐ μέντοι κείνης γε νομοὺς ὠνόσσατο βούτης,  

## §995  

οὐδʼ ὅστις, σύριγγι κερώνυχα Πᾶνα γεραίρων,  

## §996  

μήλοις ἀγραύλοισιν ἐφέσπεται· οὐδὲ μὲν ὕλην  

## §997  

παντοίην φυτοεργὸς ἀνὴρ ἀθερίσσατο καρπῶν,  

## §998  

τοίη ἐπεὶ κείνης ἄροσις πέλει, ἐν μὲν ἀέξειν  

## §999  

ποίην, ἐν δέ νομοὺς εὐανθέας, ἐν δὲ καὶ ἀνδρῶν  

## §1000  

φύτλην καλλίστην τε καὶ ἀθανάτοισιν ὁμοίην.  

## §1001  

Τῆς μέν πρὸς βορέην λιπαρὴν χθόνα ναιετάουσιν  

## §1002  

ἀνέρες Ἀρμένιοί τε καὶ ἀγχέμαχοι Ματιηνοί,  

## §1003  

οὔρεσι κεκλιμένοι, ποταμοῦ πρόπαρ Εὐφρήταο, πᾶσαν  

## §1004  

πίονες ἀφνειοί τε καὶ Ἄρεος εὖ δεδαῶτες.  

## §1005  

Πρὸς δὲ νότον Βαβυλὼν ἱερὴ πόλις, ἥν ῥά τε  

## §1006  

τείχεσιν ἁρραγέεσσι Σεμίραμις ἐστεφάνωσεν·  

## §1007  

αὐτὰρ ἐπʼ ἀκροπόληι μέγαν δόμον εἵσατο Βήλῳ,  

## §1008  

χρσσῷ τʼ ἡδʼ ἐλέφαντι καὶ ἀργύρῳ ἀσκήσασα.  

## §1009  

Καὶ τῆς τοι πεδίον περιώσιον, ἔνθα τε πολλοὶ  

## §1010  

ἀκρόκομοι φοίνικες ἐπηρεφέες πεφύασιν.  

## §1011  

Ναὶ μὴν καὶ χρυσοῖο φέρει χαριέστερον ἄλλο,  

## §1012  

ὑγρῆς βηρύλλου γλαυκὴν λίθον, ἣ περὶ χῶρον  

## §1013  

φύεται ἐν προβολῆς ὀφιήτιδος ἔνδοθι πέτρης.  

## §1014  

Αὐτὰρ ὁπὲρ Βαβυλῶνος ἐπὶ πνοιὴν βορέαο  

## §1015  

Κισσοὶ Μεσσαβάται τε Χαλωνῖταί τε νέμονται·  

## §1016  

ἀλλʼ ὁπότʼ Ἀρμενίων ὀρέων προπάροιθεν ὁδεύσῃς  

## §1017  

εἰς αὐγὰς, τότʼ ἔπειτα τὰ Μηδικὰ τέμπεα δήεις.  

## §1018  

Τῶν πρὸς μέν βορέην ἐριθηλέα γαῖαν ἔχουσι  

## §1019  

Τηλοί τε Μάρδοι τε καὶ ἀνέρες Ἀτροπατηνοί.  

## §1020  

Πρὸς δὲ νότον ναίουσιν ἀγαυῶν ἔθνεα Μήδων,  

## §1021  

κείνης τοι γενεῆς ἐρικυδέος ἐκγεγαῶτες  

## §1022  

Αἰήταο θυγατρὸς, ἀμύμονος ἡρωίνης.  

## §1023  

Εὖτε γὰρ Ἀκταίοιο παρὰ ῥόον Ἰλισσοῖς  

## §1024  

φάρμακʼ ἐμήσατο λυγρὰ γόνῳ Πανδιονίδαο,  

## §1025  

αἰδοῖ μὲν χῶρον κεῖνον λίπεν, ἐς δὲ βαθεῖαν,  

## §1026  

πλαζομένη κατὰ φῶτας, ὁμώνυμον ἵκετο γαῖαν,  

## §1027  

οὐ μὲν ἑκὰς Κόλχων· Κόλχωνγε μὲν αἶαν ἱκέσθαι  

## §1028  

οὔ οἱ ἔην· μῆνιν γὰρ ἑοῦ δειδίσσετο πατρός.  

## §1029  

Τοὔνεκεν εἰσέτι νῦν πολυφάρμακοι ἄνδρες ἔασι  

## §1030  

χώρην ναιετάοντες ἀπείριτον, οἱ μὲν ἐπʼ αὐτὰς  

## §1031  

πέτρας, αἳ φύουσιν ἀφεγγέα ναρκισσίτην,  

## §1032  

οἱ δʼ ἑκὰς ἐν λασίησι νενασμένοι εἰαμενῇσι,  

## §1033  

πώεα καλὰ νέμοντες, ἄδην βεβριθότα μαλλοῖς,  

## §1034  

τόσσον ἐπ’ ἀντολίην τετραμμένοι, ἄχρι πυλάων  

## §1035  

Κασπιάδων, αἳτʼ εἰσὶ βαθυνομένας ὑπὸ πέτρας,  

## §1036  

κληῖδες γαίης Ἀσιήτιδος, ᾗχι κέλευθος  

## §1037  

ἐκτέταται βορέηνδε καὶ ἐς νότον ἐρχομένοισιν,  

## §1038  

ἡ μὲν ἐς Ὑρκανίους, ἡ δʼ οὔρεα Περσίδος αἴης.  

## §1039  

Ἀλλʼ ἤτοι πυλέων μὲν ὑπαὶ πόδα Κασπιάων  

## §1040  

Πάρθοι ναιετάουσιν ἀρήιοι, ἀγκυλότοξοι,  

## §1041  

παντοίου πολέμοιο δαήμονες· οὐ γὰρ ἀρότρῳ  

## §1042  

αὔλακ᾿  ἐπιθύνουσι, διασχίζοντες ἀρούρας,  

## §1043  

οὐδὲ μὲν ἐν νήεσσιν ἅλα τμήγουσιν ἐρετμοῖς,  

## §1044  

οὐδὲ νομῷ φέρβουσι βοῶν γένος· ἐκ δὲ γενέθλης  

## §1045  

νηπίαχοι τόξοισι καὶ ἱπποσύνησι μέλονται,  

## §1046  

αἰεὶ δʼ ἠχήεσσαν ἀνὰ χθόνα δοῦπος ἀκόντων  

## §1047  

ἢ βελέων, πάντη δέ τʼ ἀελλοπόδων δρόμος ἵππων  

## §1048  

θυνόντων· οὐ γάρ σφι θέμις δόρποιο πάσασθαι,  

## §1049  

πρὶν πολέμου μόχθοισι κάρην ἱδρῶτι παλῦναι·  

## §1050  

φέρβονται δʼ ἄγρῃσι δορικτήτου βιότοιο·  

## §1051  

ἀλλʼ ἔμπης κατὰ δῆριν ἀμαιμακέτους περ ἐόντας  

## §1052  

Αὐσονίου βασιλῆος ἐπεπρήϋνεν ἀκωκή.  

## §1053  

Εἰ δέ σε καὶ Πέρσας ἰδέειν γλυκὺς ἵμερος αἱρεῖ,  

## §1054  

εὐφραδέως ἄν σοι καὶ τῶν γένος αὐδήσαιμι,  

## §1055  

καὶ πόρον ἀενάων ποταμῶν, ὀρέων τε κελεύθους.  

## §1056  

Μοῦνοι γάρ τʼ Ἀσίης βασιλεύτατον ἔθνος ἔχουσι,  

## §1057  

μοῦνοι δʼ ἄσπετον ὄλβον ἐνὶ μεγάροισιν ἔθεντο,  

## §1058  

ὁππότε Μῃονίην καὶ Σάρδιας ἐξαλάπαξαν.  

## §1059  

Χρύσεά τοι κείνων μὲν ἐπὶ χροῒ τεύχεα φωτῶν,  

## §1060  

χρύσεα δʼαὖθʼ ἵπποισιν ἐπὶ στομάτεσσι χαλινά,  

## §1061  

χρυσῷ δʼ ἀμφὶ πόδεσσιν ἐκοσμήσαντο πέδιλα  

## §1062  

τόσσος γάρ σφισιν ὄλβος ἀπείριτος· ἀλλά τοι εἴη  

## §1063  

Περσὶς ὅλη μεγάλοισι περίδρομος οὔρεσι γαῖα,  

## §1064  

Κασπιάδων πυλέων νοτιώτερον οἶμον ἔχουσα,  

## §1065  

ἑλκομένη καὶ μέχρις ὁμωνύμου ἀμφιτρίτης.  

## §1066  

Τριχθὰ δέ μιν ναίουσι διασταδὸν, οἱ μὲν ὑπʼ ἄρκτους  

## §1067  

τοξοφόρων σκιεροῖσι παρήμενοι οὔρεσι Μήδων,  

## §1068  

οἱ δὲ μεσήπειροι, οἱ δʼ ἐς νότον ἄχρι θαλάσσης·  

## §1069  

πρῶτα Σάβαι, μετὰ τοὺς δὲ Πασαργάδαι, ἄγχι δὲ
Τασκοί,  

## §1070  

ἄλλοι θʼ, οἳ ναίουσι διάνδιχα Περσίδα γαῖαν.  

## §1071  

Καὶ τὴν μὲν πολέες ποταμοὶ περιπιαίνουσι,  

## §1072  

τῇ καὶ τῇ σκολιῇσιν ἐλαυνόμενοι προχοῇσι.  

## §1073  

Χωρὶς μὲν Κόρος ἐστὶ μέγας, χωρὶς δὲ Χοάσπης,  

## §1074  

ἕλκων Ἰνδὸν ὕδωρ, παρά τε ῥείων χθόνα Σούσων.  

## §1075  

Τὸῦ δʼ ἂν ἐπὶ πλευρῇσιν ἴδοις εὐωπὸν Ἀχάτην,  

## §1076  

κείμενον οἷα κύλινδρον ἐπὶ χθονὸς, ὅν ῥ’ ἀπὸ πέτρης  

## §1077  

χειμερίου ποταμοῖο κάτω σύρουσι χαράδραι.  

## §1078  

Αἰεὶ δ᾿  αὖ λιαροῖο γεγηθότες ἐξ ἀνέμοιο  

## §1079  

καρποὶ τηλεθάουσιν ἐπήτριμοι ἀλλήλοισιν.  

## §1080  

Φράζεο δʼ εἰς αὐγὰς λοιπὸν πόρον Ἀσίδος αἴης  

## §1081  

ἐγγύθι γάρ τοι πέζα τελείεται ἠπείροιο.  

## §1082  

Ἤτοι μὲν παρὰ χεῦμα τὸ Περσικὸν Ὠκεανοῖο  

## §1083  

Καρμανοὶ ναίουσιν ὑπʼ ἠελίῳ ἀνιόντι,  

## §1084  

Περσίδος οὐκ ἀπάνευθε διάνδιχα γαῖαν ἔχοντες,  

## §1085  

οἱ μὲν ὑπειράλιοι, τοὶ δʼ ἔνδοθεν ἠπειρῶται.  

## §1086  

Τῶν δὲ πρὸς ἀντολίην Γεδρωσῶν ἕλκεται αἶα,  

## §1087  

γείτων Ὠκεανοῦ μεγακήτεος, οἷσι πρὸς αὐγὰς  

## §1088  

Ἰνδὸν πὰρ ποταμὸν νότιοι Σκύθαι ἐνναίουσιν,  

## §1089  

ὅς ῥά τʼ Ἐρυθραίης κατεναντίον εἶσι θαλάσσης,  

## §1090  

λαβρότατον ῥόον ὠκὺν ἐπὶ νότον ὀρθὸν ἐλαύνων,  

## §1091  

ἀρξάμενος τὰ πρῶτʼ ἀπὸ Καυκάσου ἠνεμόεντος.  

## §1092  

Δισσὰ δέ οἱ στόματ᾿ ἐστίμέσην δ᾿ ἐπιδέδρομε νῆσον,  

## §1093  

νῆσον, τὴν καλέουσιν ἐπυχθόνιοι Παταληνήν.  

## §1094  

Κεῖνός τοι πολέων ἀποτέμνεται ἔθνεα φωτῶν·  

## §1095  

ἤτοι μὲν δύνοντος ἐπὶ κλίσιν ἠελίοιο  

## §1096  

Ὠρείτας τʼ Ἄριβάς τε λινοχλαίνους τʼ Ἀραχώτας,  

## §1097  

Σατραΐδας θʼ,δσσους τε παρὰ πτυχὶ Παρνησοῖο,  

## §1098  

ξυνῆ ὁμῶς μάλα πάντας ἐπωνυμίην Ἀριηνούς,  

## §1099  

οὐ χθόνα ναιετάοντας ἐπήρατον, ἀλλ᾿  ὑπὸ λεπτῇ  

## §1100  

ψάμμῳ πεπληθυῖαν ἰδὲ ῥώπεσσι δασεῖαν·  

## §1101  

ἀλλʼ ἔμπης ζωοῖσιν ἐπαρκέες εἰσὶ κέλευθοι  

## §1102  

ἄλλον γάρ σφισιν ὄλβον ἀκήρατον αἶα κομίζει·  

## §1103  

πάντη γὰρ λίθος ἐστὶν ἐρυθροῦ κουραλίοιο,  

## §1104  

πάντη δʼ αὖ πέτρῃσιν ὑπὸ φλέβες ὠδίνουσι  

## §1105  

χρυσείης κυανῆς τε καλὴν πλάκα σαπφείροιο,  

## §1106  

τῆς ἀποτεμνόμενοι βιοτήσιον ὦνον ἔχουσιν.  

## §1107  

Πρὸς δʼ αὐγὰς Ἰνδῶν ἐρατὴ παραπέπταται αἶα,  

## §1108  

πασάων πυμάτη, παρὰ χείλεσιν Ὠκεανοῖο,  

## §1109  

ἥν ῥάτ ἀνερχόμενος μακάρων ἐπὶ ἔργα καὶ ἀνδρῶν  

## §1110  

ἠέλιος πρώτῃσιν ἐπιφλέγει ἀκτίνεσσιν.  

## §1111  

Τῷ γαίης ναέται μὲν ὑπὸ χρόα, κυανέουσι,  

## §1112  

θεσπέσιον λιπόωντες, ἐειδομένας δʼ ὑακίνθῳ  

## §1113  

πιοτάτας φορέουσιν ἐπὶ κράτεσφιν ἐθείρας.  

## §1114  

Τῶν δʼ οἱ μὲν χρυσοῖο μεταλλεύουσι γενέθλην,  

## §1115  

ψάμμον ἐϋγνάμπτῃσι λαχαίνοντες μακέλῃσιν·  

## §1116  

οἱ δʼ ἱστοὺς ὑφόωσι λινεργέας· οἱ δʼ ἐλεφάντων  

## §1117  

ἀργυφέους πρισθέντας ἀποξύουσιν ὀδόντας·  

## §1118  

ἄλλοι δʼ ἰχνεύουσιν ἐπὶ προβολῇσιν ἀναύρων  

## §1119  

ἤ που βηρύλλου γλαυκὴν λίθον ἢ ἀδάμαντα  

## §1120  

μαρμαίροντʼ ἢ χλωρὰ διαυγάζουσαν ἴασπιν  

## §1121  

ἢ καὶ γλαυκιόωντα λίθον καθαροῖο τοπάζου  

## §1122  

καὶ γλυκερὴν ἀμέθυστον ὑπηρέμα πορφυρέουσαν·  

## §1123  

παντοῖον γὰρ γαῖα μετʼ ἀνδράσιν ὄλβον ἀέξει,  

## §1124  

ἀενάοις ποταμοῖσι κατάρρυτος ἔνθα καὶ ἔνθα.  

## §1125  

Ναὶ μὴν καὶ λειμῶνες ἀεὶ κομόωσι πετήλοις·  

## §1126  

ἄλλοθι μὲν γὰρ κέγχρος ἀέξεται, ἄλλοθι δʼ αὖτε  

## §1127  

ὗλαι τηλεθόωσιν Ἐρυθραίου καλάμοιο.  

## §1128  

Φράζεο δ᾿ , ὥς τοι σχῆμα καὶ ὡς ποταμοὺς ἐνέποιμι  

## §1129  

οὔρεά τʼ ἠνεμόεντα καὶ αὐτῆς ἔθνεα γαίης.  

## §1130  

Ἤτοι μὲν πισύρεσσιν ἐπὶ πλευρῇσιν ἄρηρε  

## §1131  

πάσῃσιν λοξῇσιν, ἀλιγκίη εἴδεϊ ῥόμβου·  

## §1132  

ἀλλά τοι ἑσπερίοις μὲν ὁμούριος ὕδασιν Ἰνδὸς  

## §1133  

γαῖαν ἀποτμήγει, νότιον δʼ ἁλὸς οἴδματʼ Ἐρυθρῆς,  

## §1134  

Γάγγης δʼ εἰς αὐγὰς,ὁ δὲ Καύκασος ἐς πόλον ἄρκτων.  

## §1135  

Καὶ τὴν μὲν πολλοί τε καὶ ὄλβιοι ἄνδρες ἔχουσιν,  

## §1136  

οὐχ ἅμα ναιετάοντες ὁμώνυμοι, ἀλλὰ διαμφὶς  

## §1137  

κεκριμένοι, ποταμοῦ μὲν ἀπειρεσίου πέλας Ἰνδοῦ  

## §1138  

Δαρδανέες, τόθι λοξὸν ἀπὸ σκοπέλων Ἀκεσίνην  

## §1139  

συρόμενον δέχεται πλωτὸς νήεσσιν Ὑδάσπης.  

## §1140  

Τοῖς δ᾿  ἔπι καὶ Κώφης τρίτος ἕσπεται ἀργυροδίνης·  

## §1141  

τῶν δὲ μέσοι ναίουσι Σάβαι καὶ Ταξίλοι ἄνδρες,  

## §1142  

Σκόδροι δʼ ἑξείης· ἐπὶ δʼ ἕσπεται ἄγρια φῦλα  

## §1143  

Πευκαλέων· μετὰ τοὺς δὲ Διωνύσου θεράποντες  

## §1144  

Γαργαρίδαι ναίουσιν, ὅθι χρυσοῖο γενέθλην  

## §1145  

δαιδαλέην Ὕπανίς τε φέρει θεῖός τε Μάγαρσος,  

## §1146  

λαβρότατοι ποταμῶν· ἀπὸ δʼ οὔρεος Ἠμωδοῖο  

## §1147  

ὀρνύμενοι προρέουσιν ἐπὶ Γαγγήτιδα χώρην,  

## §1148  

πρὸς νότον ἑλκόμενοι παρὰ τέρματα Κωλίδος αἴης.  

## §1149  

Ἡ δʼ ἤτοι προνένευκεν ἐπ᾿  Ὠκεανὸν βαθυδίνην,  

## §1150  

ἠλίβατος, ταχινοῖσι δυσέμβατος οἰωνοῖσιν·  

## §1151  

τοὔνεκά μιν καὶ φῶτες ἐπικλείουσιν Ἄορνιν.  

## §1152  

Ἔστι δέ τις θηητὸς ἐϋρρείτην παρὰ Γάγγην  

## §1153  

χῶρος τιμήεις τε καὶ ἱερὸς, ὃν ποτε Βάκχος  

## §1154  

θυμαίνων ἐπάτησεν, ὅτ᾿  ἠλλάσσοντο μὲν ἁβραὶ  

## §1155  

Αηνάων νεβρῖδες ἐς ἀσπίδας, ἐς δὲ σίδηρον  

## §1156  

θύρσοι μαιμώοντο καὶ ἐς σπείρημα δρακόντων  

## §1157  

ζωστῆρές θʼ ἕλικές τε πολυγνάμπτης ἑλίνοιο,  

## §1158  

ἦμος ὅτ᾿  ἀφραδίῃσι θεοῦ ἀτίτησαν ἑορτήν.  

## §1159  

Τοὔνεκα Νυσαίην μὲν ἐφημίξαντο κέλευθον,  

## §1160  

κόσμω δʼ ἐστήσαντο σὺν υἱάσιν ὄργια πάντα.  

## §1161  

Αὐτὸς δʼ ὁππότε φῦλα κελαινδῶν ὤλεσεν Ἰνδῶν,  

## §1162  

ʼΗμωδῶν ὀρέων ἐπεβήσατο, τῶν ὑπὸ πέζαν  

## §1163  

ἕλκεται ἠῴοιο μέγας ῥόος Ὠκεανοῖο.  

## §1164  

Ἔνθα δύω στήλας ἐρύσας περὶ τέρματα γαίης,  

## §1165  

καγχαλόων μετὰ χεῦμα κατήλυθεν Ἰσμηνοῖο.  

## §1166  

Τόσσοι μὲν κατὰ γαῖαν ὑπέρτατοι ἄνδρες ἔασιν·  

## §1167  

ἄλλοι δʼ ἔνθα καὶ ἔνθα κατʼ ἠπείρους ἀλόωνται  

## §1168  

μυρίοι, οὓς οὐκ ἄν τις ἀριφραδέως ἀγορεύσοι  

## §1169  

θνητὸς ἐών· μοῦνοι δὲ θεοὶ ῥέα πάντα δύνανται.  

## §1170  

Αὐτοὶ γὰρ καὶ πρῶτα θεμείλια τορνώσαντο,  

## §1171  

καὶ βαθὺν οἶμον ἔδειξαν ἀμετρήτοιο θαλάσσης·  

## §1172  

αὐτοὶ δʼ ἔμπεδα πάντα βίῳ διετεκμήραντο,  

## §1173  

ἄστρα διακρίναντες, ἐκληρώσαντο δʼ ἑκάστῳ  

## §1174  

μοῖραν ἔχειν πόντοιο καὶ ἠπείροιο βαθείης.  

## §1175  

Τῷ ῥα καὶ ἀλλοίην ῥυσμοῦ φύσιν ἔλλαχʼ ἑκάστη  

## §1176  

ἡ μὲν γὰρ λευκή τε καὶ ἀργινόεσσα τέτυκται,  

## §1177  

ἡ δὲ κελαινοτέρη, ἡ δʼ ἀμφοτέρων λάχε μορφήν·  

## §1178  

ἄλλη δʼ Ἀσσυρίης ἐναλιγκίη ἄνθεί μίλτου,  

## §1179  

ἄλλαι δʼ ἀλλοῖαι· τὼς γὰρ μέγας ἐφράσατο Ζεύς.  

## §1180  

Οὕτως ἀνθρώποις ἑτεροίια πάντα τέτυκται.  

## §1181  

Ὑμεῖς δʼ ἤπειροί τε καὶ εἰν ἁλὶ χαίρετε, νῆσοι,  

## §1182  

ὕδατά τʼ Ὠκεανοῖο καὶ ἱερὰ χεύματα πόντου  

## §1183  

καὶ ποταμοὶ κρῆναί τε καὶ οὔρεα βησσήεντα.  

## §1184  

Ἤδη γὰρ πάσης μὲν ἐπέδραμον οἶδμα θαλάσσης,  

## §1185  

ἤδη δʼ ἠπείρων σκολιὸν πόρον· ἀλλά μοι ὕμνων  

## §1186  

αὐτῶν ἐκ μακάρων ἀντάξιος εἴη ἀμοιβή.  

