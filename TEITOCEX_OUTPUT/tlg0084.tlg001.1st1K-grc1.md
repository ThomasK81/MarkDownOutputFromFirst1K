---
title: "Orbis Descriptio"
subtitle: |
	An Open Greek and Latin Edition \ 
author: "Dionysius Periegetes"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions


### Corrected And Encoded The Text

Digital Divide Data  
  
### Editor-In-Chief, Perseus Digital Library

Gregory Crane  
  
### Project Manager (University Of Leipzig)

Matt Munson  
  
### Project Assistant (University Of Leipzig)

Annette Gessner  
  
### Lead Developer (University Of Leipzig) 2015 - 2017

Thibault Clérice  
  
### Technical Advisor

Bruce Robertson  
  
### Markdown and PDF Production

This version was produced by [TEItoCEX](https://github.com/ThomasK81/TEItoCEX) written by Thomas Koentges.

# Orbis Descriptio

### Line 1

Ἀρχόμενος γαῖάν τε καὶ εὐρέα πόντον ἀείδειν


### Line 2

καὶ ποταμοὺς πόλιάς τε καὶ ἀνδρῶν ἄκριτα φῦλα,


### Line 3

μνήσομαι Ὠκεανοῖο βαθυρρόου· ἐν γὰρ ἐκείνῳ


### Line 4

πᾶσα χθὼν, ἅτε νῆσος ἀπείριτος, ἐστεφάνωται,


### Line 5

οὐ μὲν πᾶσα διαπρὸ περίδρομος, ἀλλὰ διαμφὶς


### Line 6

ὀξυτέρη βεβαυῖα πρὸς ἠελίοιο κελεύθους,


### Line 7

σφενδόνῃ εἰοικυῖα· μίαν δέ ἑ καίπερ ἐοῦσαν


### Line 8

ἄνθρωποι τρισσῇσιν ἐπ’ ἠπείροισι δάσαντο·


### Line 9

πρώτην μέν Λιβύην, μετὰ δʼ Εὐρώπην Ἀσίην τε.


### Line 10

Ἀλλʼ ἤτοι Λιβύη μὲν ἀπʼ Εὐρώπης ἔχει οὖρον


### Line 11

λοξὸν ἐπὶ γραμμῆσι, Γάδειρά τε καὶ στόμα Νείλου,


### Line 12

ἔνθα βορειότατος πέλεται μυχὸς Λλγύλπτοιο


### Line 13

καὶ τέμενος περίπυστον Ἀμυκλαίοιο Κανώβου


### Line 14

Εὐρώπην δʼ Ἀσίης Τάναϊς διὰ μέσσον ὁρίζει,


### Line 15

ὅς ῥά θʼ ἑλισσόμενος γαίης διὰ Σαυροματάων


### Line 16

σύρεται ἐς Σκυθίην τε καὶ ἐς Μαιώτιδα λίμνην,


### Line 17

πρὸς βορέην· νότιον δὲ μεσούριον Ἑλλήσποντος·


### Line 18

σῆμα δ ὑπερτέταται νοτιώτερον ἐς στόμα Νείλου·


### Line 19

Ἄλλοι δʼ ἠπείροισι διὰ χθόνα νοσφίζουσιν.


### Line 20

Ἰσθμὸς ἄνω τέταταί τις ὑπέρτατος Ἀσίδος αἴης,


### Line 21

Κασπίης τε μεσηγὺ καὶ Εὐξείνοιο Οκλάσσης·


### Line 22

κεῖνον δ᾿  Εὐρώπης Ἀσίης θ΄ ὅρον ηὐδάξαντο·


### Line 23

ἄλλος δʼ αὖ μακρὸς καὶ ἀθέσφατος ἐς νότον ἕρπει,


### Line 24

Ἀραβίου κόλποιο καὶ Αἰγύπτοιο μεσηγὺ,


### Line 25

ὅς ῥά τε νοσφίζει Λιβύην Ἀσιήτιδος αἴης.


### Line 26

Τοῖα μὲν ἀμφʼ οὔροισι βροτοὶ διεφημίξαντο·


### Line 27

πάντη δʼ ἀκαμάτου φέρεται ῥόος Ὠκεανοῖο,


### Line 28

εἷς μὲν ἐὼν, πολλῇσι δʼ ἐπωνυμίῃσιν ἀρηρώς·


### Line 29

ἤτοι ὁ μὲν Λοκροῖο παρʼ ἐσχατιὴν ζεφύροιο


### Line 30

Ἄτλας ἑσπέριος κικλήσκεται, αὐτὰρ ὕπερθεν


### Line 31

πρὸς βορέην, ἵνα παῖδες ἀρειμανέων Ἀριμασπῶν,


### Line 32

πόντον μιν καλέουσι πεπηγότα τε Κρόνιόν τε·


### Line 33

ἄλλοι δʼ αὖ καὶ νεκρὸν ἐφήμισαν εἵνεκ’ ἀφαυροῦ


### Line 34

ἠελίου· βράδιον γὰρ ὑπεὶρ ἔλα τήνδε φαείνει,


### Line 35

αἰεὶ δὲ σκιερῇσι παχύνεται ἐν νεφέλῃσιν·


### Line 36

αὐτὰρ ὅθι πρώτιστα φαείνεται ἀνθρώποισιν,


### Line 37

ἠῷον καλέουσι καὶ Ἰνδικὸν οἶδμα θαλάσσης·


### Line 38

ἄγχι δʼ Ἐρυθραῖόν τε καὶ Αἰθόπιον καλέουσιν


### Line 39

πρὸς νότον· ἔνθα δὲ πολλὸς ἀοικήτου χθονὸς αὐλὼν


### Line 40

ἐκτέταται, μαλεροῖσι κεκαυμένος ἠελίοισιν.


### Line 41

Οὕτως Ὠκεανὸς περιδέδρομε γαῖαν ἅπασαν,


### Line 42

τοῖος ἐὼν καὶ τοῖα μετʼ ἀνδράσιν οὐνόμαθʼ ἕλκων.


### Line 43

Κόλπους δἔνθακαὶ ἔνθʼ ἀπερεύγεται,εῖς ἅλα βάλλων


### Line 44

ἔνδοθι· τυτθοὺς μὲν πλέονας, πίσυρας  δὲ μεγίστους·


### Line 45

ἤτοι μὲν πρώτιστον, ὅς ἑσπερίην ἅλα τίκτει,


### Line 46

συρόμενος Λιβύηθεν ἔσω Παμφυλίδος αἴης·


### Line 47

δεύτερον αὖτ· ὀλίγον μὲν, ἀτὰρ προφερέστατον ἄλλων,


### Line 48

ἀποκιδνάμενος Κρονίης ἁλὸς ἐκ βορέαο


### Line 49

ὅς τ Κασπίη αἰπὺ ῥέεθρον ἐπιπροΐησι θαλάσσῃ,


### Line 50

ἥντε καὶ Ὑρκανίην ἕτεροι διεφημίξαντο.


### Line 51

Τῶν δʼ ἄλλων, οἵτ’ εἰσὶν ἀπαὶ νοτίης ἁλὸς ἄμφω,


### Line 52

εἶςμὲν ἀνώτερόςἐστι,τὸ Περσικὸν οἶδμαπροχεύων,


### Line 53

ἀντία Κασπίης τετραμμένος ἀμφιτρίτης·


### Line 54

ἄλλος δʼ Ἀράβιος κυμαίνεται ἔνδοθι κόλπος,


### Line 55

Εὐξείνου πόντου νοτιώτερον ὁλκὸν ἑλίσσων.


### Line 56

Τόσσοι μὲν κόλποι βαθυκύμονος Ὠκεανοῖο


### Line 57

οἱ μείζους· ἄλλοι δέ τ᾿ ἀπειρέσιοι γεγάασιν·


### Line 58

νῦν δʼ ἁλὸς ἑσπερίης ἐρέω πόρον, ἥτʼ ἐπὶ πάσας


### Line 59

ἠπείρους λοξοῖσιν ἐπιστρέφεται πελάγεσσιν,


### Line 60

ἄλλοτε μὲν νήσοισι περίδρομος, ἄλλοτε δʼ οὖτε


### Line 61

ἢ ὀρέων ἢ πέζαν ὑποξύουσα πολήων.


### Line 62

Ὑμεῖς δ᾿ , Μοῦσαι, σκολιὰς ἐνέποιτε κελεύθους,


### Line 63

ἀρξάμεναι στοιχηδὸν ἀφʼ ἑσπέρου Ὠκεανοῖο·


### Line 64

ἔνθα τε καὶ στῆλαι περὶ τέρμασιν Ἡρακλῆος


### Line 65

ἑστᾶσιν, μέγα θαῦμα, παρʼ ἐσχατόωντα Γάδειρα,


### Line 66

μακρὸν ὑπὸ πρηῶνα πολυσπερέων Ἀτλάντων,


### Line 67

ἦχί τε καὶ χάλκειος ἐς οὐρανὸν ἔδραμε κίων,


### Line 68

ἠλίβατος, πυκινοῖσι καλυπτόμενος νεφέεσσιν.


### Line 69

Πόντος μὲν πρώτιστος Ἰβηρικὸς ἀρχομένοισιν


### Line 70

ἐγκέχυται, ὅσπερ τε καὶ Εὐρώπης πέλει ἀρχὴ


### Line 71

καὶ Λιβύης· μέσσος γὰρ ἐλίσσεται ἀμφοτεράων.


### Line 72

Στῆλαι δʼ ἔνθα καὶ ἔνθα παρὰ πλευρῇσι κέονται,


### Line 73

ἡ μὲν ἐπʼ Εὐρώπην, ἡ δʼ ἐς Λιβύην δρόωσα.


### Line 74

Τὸν δέ μετεκδέχεται Γαλάτης ῥόος, ἔνθα τε γαῖα


### Line 75

Μασσαλίη τετάνυσται, ἐπίστροφον ὅρμον ἔχουσα.


### Line 76

Ἑξείης δʼ ἐπὶ τοῖσι Λιγυστιὰς ἕλκεται ἄλμη,


### Line 77

ἐνθʼ Ἰταλῶν υἱῆες ἐπʼ ἠπείροιο νέμονται,


### Line 78

ἐκ Διὸς Αὐσονιῆες, ἀεὶ μέγα κοιρανέοντες,


### Line 79

ἀρξάμενοι βορέηθεν ἔσω Λευκὴν ἐπὶ πέτρην,


### Line 80

ἥ ῥά τε καὶ Σικελῆς ἐπὶ πορθμίδος ἐρρίζωται·


### Line 81

ἑξείης δʼ ἐπὶ Κύρνον ἐρεύγεται ἁλμυρὸν ὕδωρ.


### Line 82

Τῇ δʼ ἔπι Σαρδόνιος μορμύρεται ἔνδοθι πόντος·


### Line 83

τὸν δὲ μέτʼ ὠρύεται Τυρσηνίδος οἶδμα θαλάσσης


### Line 84

πρὸς νότον· αὐτὰρ ἔπειτα πρὸς αὐγὰς ἠελίοιο


### Line 85

κυρτὸς ἐπιστρέφεται Σικελὸς ῥόος· αὐτὰρ ἔνερθεν


### Line 86

ἐγκέχυται καὶ μέχρι πολυκλύστοιο Παχύνου


### Line 87

καὶ Κρήσσης ἄκρης(ἥτʼ εἰς ἅλα πουλὺ νένευκε,


### Line 88

πάρ θʼ ἱερὴν Γόρτυνα καὶ ἠπειρώτιδα Φαιστόν,


### Line 89

προπρηνὴς, Κριοῖο παραυγάζουσα κάρηνον·.


### Line 90

τοὔνεκα καὶ Κριοῦ μιν ἐφημίξαντο μέτωπον)·


### Line 91

ναὶ μὴν καὶ τετάνυσιαι Ἰηπυγίην ἐπὶ γαῖαν.


### Line 92

Κεῖθεν δʼ εὐρυνθεῖσα τιταίνεται Ἀδριὰς ἅλμη


### Line 93

πρὸς βορέην, αὖθις δὲ πρὸς ἐσπέριον μυχὸν ἕρπει,


### Line 94

ἥντε καὶ Ἰονίην περιναιέται ηὐδάξαντο.


### Line 95

Δισσὰς δʼ ἠπείρους ἐπερεύγεται· ἐς μέν ἰόντι


### Line 96

δεξιτερὴν κατὰ χεῖρα φαείνεται Ἰλλυρὶς αἶα,


### Line 97

Δαλματίη δʼ ἐφύπερθεν, ἐνυαλίων πέδον ἀνδρῶν·


### Line 98

σκαιῆ δʼ Αὐσονίων παραπέπταται ἄσπετος ἰσθμός,


### Line 99

πουλυτενὴς, τρισσῇσι περίδρομος ἀμφιτρίτῃς,


### Line 100

Τυρσηνῇ Σικελῇ τε καὶ Ἀδριάδι πληθούσῃ·


### Line 101

ἡ μία δʼ εἰς ἄνεμον τεκμαίρεται ὁλκὸν ἑκάστη,


### Line 102

Τυρσηνὴ ζέφυρον, Σικελὴ νότον, Ἀδριὰς εὖρον.


### Line 103

Αὐτὰρ ὑπὲρ Σικελῆς χθονὸς ἕλκεται οἶδμα κορύσσων


### Line 104

Λιβύης,νοτίην περὶ Σύρτιν ἑλίσσων


### Line 105

τὴν ἑτέρην, ἥνπερ τε καὶ εὐρυτέρην ἐνέπουσιν·


### Line 106

ἄλλη δ᾿, τις ἀφαυρὸν ἔχει πόρον, ἔνδον ἐοῦσα,


### Line 107

τηλόθεν ἐρχομένην δέχεται πλημμύριδα πόντου.


### Line 108

Ὣς οἱ μὲν βοόωσιν ἑλισσόμενοι δύο κόλποι·


### Line 109

ἐκ δὲ ῥόων Σικελῶν Κρήτης ἀναπέπταται οἶδμα


### Line 110

μακρὸν ἐπ’ ἀντολίην Σαλμωνίδος ἄχρι καρήνου,


### Line 111

ἣν Κρήτης ἐνέπουσιν ἑώϊον ἔμμεναι ἄκρην.


### Line 112

Δοιαὶ δʼ ἑξείης προτέρω φρίσσουσι θάλασσαι,


### Line 113

Ἰσμαρικοῦ πνοιῇσιν ἐλαυνόμεναι βορέαο,


### Line 114

ὀρθὸν φυσιόωντος, ἐπεὶ κατεναντία κεῖνται·


### Line 115

ναῦται δὲ πρώτην Φαρίην ἅλα κικλήσκουσιν,


### Line 116

ὕστατον ἐς πρηῶνα τιταινομένην Κασίοιο·


### Line 117

Σιδονίην δʼ ἑτέρην, ὅθι τείνεται ἐς μυχὰ γαίῃς


### Line 118

Ἰσσοῦ ἄχρι πτόλιος, Κιλίκων χώρην παραμείβων,


### Line 119

Ἰσσικὸς ἑλκόμενος βορέην ἔπι κόλπος ἀπείρων,


### Line 120

οὐ μὲν πολλὸν ἄνευθεν ἰσόδρομος· ἄγχι γὰρ ἤδη


### Line 121

ὕσπληγγι δνοφερῇ Κιλίκων ἀποπαύεται αἴης·


### Line 122

τῆμος ἐπὶ ζέφυρον στρεπτὴν ἐπερεύγεται ἅλμην.


### Line 123

Ὡς δὲ δράκων βλοσυρωπὸς ἑλίσσεται, ἀγκύλος ἕρπων,


### Line 124

νωθὴς τῷ δ᾿  ὕποπᾶσα βαρύνεταιοὔρεος ἄκρη


### Line 125

ἐρχομένῳ· τὼς κεῖνος ἐλίσσεται εἰν ἁλὶ κόλπος,


### Line 126

νήχυτος, ἔνθα καὶ ἔνθα βαρυνόμενος προχοῇσιν.


### Line 127

Τοῦ μὲν ἐπὶ προχοῇ Παμφύλιοι ἀμφινέμονται,


### Line 128

ὅσσον ἐπιπροβέβηκε Χελιδονίων μυχὰ νήσων·


### Line 129

σῆμα δʼ ἔχει ζεφύρου Παταρηίδα τηλόθεν ἄκρην.


### Line 130

Φράζεο δʼ, ἐκ κείνου τετραμμένος αὖθις ἐπʼ ἄρκτους


### Line 131

Αἰγαίου πόντοιο πλατὺν πόρον, ἔνθα τε κῦμα


### Line 132

ῥησσόμενον νήσοισι περιβρέμεται Σποράδεσσιν·


### Line 133

οὐ γάρ τις κείνῳ ἐναλίγκια κύματʼ ὀφέλλει,


### Line 134

ὑψόθι μορμύρων, ἕτερος πόρος ἀμφιτρίτης·


### Line 135

οὖρον δʼ ἐς Τένεδον τεκμαίρεται ἐσχατόωσαν,


### Line 136

Ἴμβρον ἔχων ἑτέρωθεν,ὅθεν στενὸς ἔρχεται αὐλών,


### Line 137

συρόμενος βορέηνδε Προποντίδος ἔνδοθι πάσης.


### Line 138

Τῆς δʼ ὅπερ ἄσπετα φῦλα τιταίνεται Ἀσίδος αἴης


### Line 139

πρὸς νότον· ἠπείρου γὰρ ἐπὶ πλατὺς ἔρχεται ἰσθμός.


### Line 140

Τῇ δʼἔπι Θρηικίου στόμα Βοσπόρου, ὃν πάρος Ἰώ


### Line 141

Ἥρης ἐννεσίῃσιν ἐνήξατο, πόρτις ἐοῦσα.


### Line 142

Στεινότατος δὴ κεῖνος ἀπάντων ἔπλετο πορθμὸς


### Line 143

τῶν ἄλλων, οἵτʼ εἰσὶ πολυκλύστοιο θαλάσσης,


### Line 144

Κυανέας ὅθι μῦθος ἀναιδέας εἰν ἁλὶ πέτρας


### Line 145

πλαζομένας καναχηδὸν ἐπʼ ἀλλήλῃσι φέρεσθαι.


### Line 146

Ἐκ δὲ τοῦ οἰγόμενος παραπέπταται ἀνδράσι Πόντος


### Line 147

πολλὸς ἐὼν καὶ πολλὸν ἐπʼ ἀντολίης μυχὸν ἕρπων.


### Line 148

Τοῦ δʼ ἤτοι λοξαὶ μέν ἐπιτροχάουσι κέλευθοι,


### Line 149

αἰεὶ πρὸς βορέην τε καὶ ἀντολίην ἁρόωσαι·


### Line 150

μέσσαι δʼ ἔνθα καὶ ἔνθα δύω ἀνέχουσι κολῶναι,


### Line 151

ἡ μὲν ὑπερνοτίη; τήν τε κλείουσι Κάραμβιν,


### Line 152

ἡ δὲ βορειοτέρη γαίης ὑπὲρ Εὐρωπείης,


### Line 153

τήν ῥα περικτίονες Κριοῦ καλέουσι μέτωπον·


### Line 154

αἵτʼ ἄμφω ξυνίασιν ἐναντίαι, οὐ μὲν ἐοῦσαι


### Line 155

ἐγγύθεν, ἀλλ ὅσον ὁλκὰς ἐπὶ τρίτον ἦμαρ ἀνύσσαι.


### Line 156

Ἐκ τοῦ δʼ ἂν καὶ Πόντον ἴδοις διθάλασσον ἐόντα,


### Line 157

τόρνῳ ἐειδόμενον περιηγέος ἅμματι τόξου·


### Line 158

ἀλλʼ εἴη νευρῆς σημήια δεξιὰ Πόντου,


### Line 159

ἰθὺ διαγραφθέντα, μόνη δέ τοί ἐστι Κάραμβις,


### Line 160

γραμμῆς ἐκτὸς ἐοῦσα καὶ ἐς βορέην ὁρόωσα·


### Line 161

σῆμα δʼ ἔχει κεράων σκαιὸς πόρος, ὅστ’ ἐπὶ δισσὴν


### Line 162

εἱλεῖται στροφάλιγγα, βιοῦ κεράεσσιν ἐοικώς.


### Line 163

Τοῦ καὶ πρὸς βορέην Μαιώτιδος ὕδατα λίμνης


### Line 164

ἐγκέχυται. Τῇ μέν τε πέρι Σκύθαι ἀμφινέμονται,


### Line 165

ἄνδρες ἀπειρέσιοι, καλέουσι δὲ μητέρα Πόντου·


### Line 166

ἐκ τῆς γὰρ Πόντοιο τὸ μυρίον ἕλκεται ὕδωρ


### Line 167

ὀρθὸν Κιμμερίου διὰ Βοσπόρου, ᾧ ἔνι πολλοὶ


### Line 168

Κιμμέριοι ναίουσιν ὑπὸ ψυχρῷ ποδὶ Ταύρου.


### Line 169

Τοίη μὲν μορφὴ κυαναυγέος ἀμφιτρίτης·


### Line 170

νῦν δέ τοι ἠπείρου μυθήσομαι εἶδος ἁπάσης,


### Line 171

ὄρρα καὶ οὐκ ἐςιδών περ ἔχοις εὔφραστον ὀπωπήν·


### Line 172

ἐκ τοῦ δʼ ἂν γεραρός τε καὶ αἱδοιέστερος εἴης,


### Line 173

ἀνδρὶ παρʼ ἀγνώσσοντι πιφαυσκόμενος τὰ ἕκαστα.


### Line 174

Ἤτοι μὲν Λιβύη τετανυσμένη ἐς νότον ἕρπει,


### Line 175

ἐς νότον ἀντολίην τε, τραπεζίῳ εἶδος ὁμοίη,


### Line 176

ἀρξαμένη πρώτιστα Γαδειρόθεν, ᾗχί περ ἄκρη


### Line 177

ἐζ μοχὸν ὀξονθεῖσα τιταίνεται Ὠκεανοῖο


### Line 178

οὖρον δʼ Ἀραβίης τεκμαίρεται ἄγχι θαλάσσης


### Line 179

εὐρύτερον· τόθι γαῖα κελαινῶν Αἰθιοπήων


### Line 180

τῶν ἑτέρων, τῶν ἄγχι τιταίνεται οὖδας Ἐρεμβῶν·


### Line 181

παρδαλέῃ δέ μιν ἄνδρες ἐπικλείουσιν ὁμοίην·


### Line 182

ἦ γὰρ διψηρή τε καὶ αὐχμήεσσα τέτυκται,


### Line 183

τῇ καὶ τῇ κυανῇσι κατάστικτος φολίδεσσιν·


### Line 184

ἀλλʼ ἤτοι πυμάτην μὲν ἐπὶ γλωχῖνα νέμονται φῦλα,


### Line 185

ἀγχοῦ στηλάων Μαυρουσίδος ἔθνεα γαίης.


### Line 186

Τοῖσι δʼ ἔπι Νομάδων παραπέπταται ἄσπετα


### Line 187

ἔνθα Μασαισύλιοί τε καὶ ἀγρόνομοι Μασυλῆες


### Line 188

βόσκονται σὺν παισὶν ἀνʼ ἤπειρόν τε καὶ ὕλην,


### Line 189

μαιόμενοι βιότοιο κακήν καὶ ἀεικέα θήρην.


### Line 190

Οὐ γὰρ γειομόροιο τομὴν ἐδάησαν ἀρότρου,


### Line 191

κείνοις δʼ οὔποτε τερπνὸς ἀκούεται ὁλκὸς ἀμάξης,


### Line 192

οὐδὲ βοῶν μυκηθμὸς ἐς αὔλιον ἐρχομενάων·


### Line 193

ἀλλʼ αὔτως, ἅτε θῆρες, ἀνὰ δρία βουκολέονται,


### Line 194

νήιδες ἀσταχύων καὶ ἀπευθέες ἀμήτοιο.


### Line 195

Τοῖς δʼ ἔπι Καρχηδὼν πολυήρατον ἀμπέχει ὅρμον,


### Line 196

Καρχηδὼν, Λιβύων μέν, ἀτὰρ πρότερον Φοινίκων,


### Line 197

Καρχηδὼν, ἣν μῦθος ὑπαὶ βοῒ μετρηθῆναι.


### Line 198

Ἑξείης δʼ ἐπὶ Σύρτις ἀγάρροον ὁλκὸν ἑλίσσει


### Line 199

βαιοτέρη· μετὰ τὴν δὲ πρὸς αὐγὰς ἕλκεται ἄλη,


### Line 200

ἄσπετος, εὐρυτέρησι βαρυνομένη προχοῇσιν·


### Line 201

ἔνθα, κορυσσομένης Τυρσηνίδος ἀμφιτρίτης,


### Line 202

ἄλλοτε μὲν πλημμυρὶς ἐγείρεται, ἄλλοτε δʼ αὖτε


### Line 203

ἄμπωτις ξηρῇσιν ἐπιτροχάει ψαμάθοισιν.


### Line 204

Τάων δʼ ἀμφοτέρων μεσάτη πόλις ἐστηρικται,


### Line 205

ἥν ῥά τε κικλήσκουσι Νέην πόλιν· ἧς ὑπὲρ αἶαν


### Line 206

Λωτοφάγοι ναίουσι, φιλόξεινοι γεγαῶτες


### Line 207

ἔνθα ποτʼ αἰολόμητις ἀλώμενος ἦλθεν Ὀδυσσύς.


### Line 208

Κεῖνον δ᾿ αὖ περὶ χῶρον ἐρημωθέντα μέλαθρα


### Line 209

ἀνδρῶν ἀθρήσειας ἀποφθιμένων Νασαμώνων,


### Line 210

οὓς Διὸς οὐκ ἀλέγοντας ἀπώλεσεν Αὐσονὶς αἰχμή.


### Line 211

Ἀσβύσται δʼ ἰπὶ τοῖσι μεσήπειροι τελέθουσιν


### Line 212

καὶ τέμενος Λιβυκοῖο θεοῦ ψαμάθῳ ὑπὸ πολλῇ,


### Line 213

Κυρήνη τʼ εὔιππος, Ἀμυκλαίων γένος ἀνδρῶν·


### Line 214

ἄγχι δὲ Μαρμαρίδαι προνενευκότες Αἰγύπτοιο,


### Line 215

Γαίτουλοί τʼ ἐφύπερθε καὶ ἀγχίγυοι Νίγρητες.


### Line 216

Ἑξείης δʼ ἐπὶ τοῖσι Φαρούσιοι, ὧν ὑπὲρ αἶαν


### Line 217

ναίουσιν Γαράμαντες ἀπείριτοι· ἐν δὲ μυχοῖσι


### Line 218

βόσκοντʼ ἠπείροιο πανύστατοι Αἰθιοπῆες,


### Line 219

αὐτῷ ἐπʼ Ὠκεανῷ, πυμάτης παρὰ τέμπεα Κέρνης.


### Line 220

Τῶν πάρος αἰθαλέων Βλεμύων ἀνέχουσι κολῶναι,


### Line 221

ἔνθεν πιοτάτοιο κατέρχεται ὕδατα Νείλου,


### Line 222

ὃς δʼ ἤτοι, Λιβύηθεν ἐπ’ ἀντολίην πολὺς ἕρπων,


### Line 223

Σῖρις ὑπʼ Αἰθιόπων κικλήσκεται· οἱ δὲ Συήνης


### Line 224

ἐνναίται στρεφθέντα μετ᾿ οὔνομα Νεῖλον ἔθεντο.


### Line 225

Κεῖθεν δʼ ἐς βορέην τετανυσμένος ἄλλυδις ἄλλος,


### Line 226

ἑπτὰ διὰ στομάτων εἱλιγμένος εἰς ἅλα πίπτει,


### Line 227

ὕδασι πιαίνων λιπαρὸν πέδον Αἰγύπτοιο.


### Line 228

Οὐ γάρ τις ποταμῶν ἐναλίγκιος ἔπλετο Νείλῳ,


### Line 229

οὔτʼ ἰλὺν βαλέειν, οὔτε χθονὸς ὄλβον ἀέξειν·


### Line 230

ὅς ῥά τε καὶ Λιβύην ἀποτέμνεται Ἀσίδος αἴης,


### Line 231

ἐς λίβα μὲν Λιβύην, ἐς δʼ αὐγὰς Ἀσίδα γαῖαν.


### Line 232

Τῷ πάρα ναιετάουσιν ἀριπρεπέων γένος ἀνδρῶν,


### Line 233

οΐ πρῶτοι βιότοιο διεστήσαντο κελεύθους,


### Line 234

πρῶτοι δʼ ἱμεροεντος ἐπειρήθησαν ἀρότρου,


### Line 235

καὶ σπόρον ἰθυτάτης ὑπὲρ αὔλακος ἁπλώσαντο,


### Line 236

πρῶτοι δὲ γραμμῇσι πόλον διεμετρήσαντο,


### Line 237

θυμῷ φρασσάμενοι λοξὸν δρόμον ἠελίοιο.


### Line 238

Τῶν δέ κεν αὐδήσαιμι καὶ αὐτῆς πείρατα γαίης


### Line 239

καὶ μορφήν· οὐ μὲν γὰρ ὀλίζονος ἔμμορε τιμῆς·


### Line 240

οὐδὲ μὲν οὐδʼ ὀλίγη μέγεθος πέλει, ἀλλά τις ἄλλων


### Line 241

εὔβοτος εὐλείμων τε καὶ ἀγλαὰ πάντα φέρουσα.


### Line 242

Σχῆμα μὲν οὖν τρισσῇσιν ἐπὶ πλευρῇσι βέβηκεν,


### Line 243

εὐρὺ μὲν ἀμφʼ ἀκτὰς βορεήτιδας, ὀξὺ δʼ ἐπʼ ἠ


### Line 244

ἑλκόμενον καὶ μέχρι βαθυκρήμνοιο Συήνης,


### Line 245

οὔρεσιν ἀμφοτέροισι περισκεπέεσσιν ἐρυμνόν,


### Line 246

τῶν μέσα καλλιρόοιο κατέρχεται ὕδατα Νείλου.


### Line 247

Καὶ τὴν μὲν πολλοί τε καὶ ὄλβιοι ἄνδρες ἔχουσιν,


### Line 248

ἠμὲν ὅσοι Θήβην ἐρικυδέα ναιετάουσιν,


### Line 249

Θήβην ὠγυγίην, ἑκατόμπυλον, ἔνθα γεγωνὼς


### Line 250

Μέμνων ἀντέλλουσαν ἑὴν ἀσπάζεται Ἠῶ·


### Line 251

ὅσσοι θʼ ἑπτάπολιν μεσάτην ἤπειρον ἔχουσιν,


### Line 252

ἦδʼ ὅσσοι νοτερῇσιν ἐπʼ ἠιόνεσσι θαλάσσης


### Line 253

παραλίην ναίουσιν ἔσω Σερβωνίδος ἅλμης.


### Line 254

Τῆς πρὸς μὲν ζεφύροιο Μακηδόνιον πτολίεθρον,


### Line 255

ἔνθα Σινωπίταο Διὸς μεγάλοιο μέλαθρον,


### Line 256

χρυσῷ τιμήεντι κεκασμένον. Οὐκ ἂν ἐκείνου


### Line 257

νηὸν ἐν ἀνθρώποισι θεώτερον ἄλλον ἴδηαι,


### Line 258

οὐδὲ μὲν ἀφνειὴν ἑτέρην πόλιν, ᾗχί τε μακραί


### Line 259

φαίνονται σκοπιαὶ Παλληνίδος Εἰδοθεείης.


### Line 260

Τὴν δὲ μέτʼ ἀντολίηνδε παραὶ Κασιώτιδα πέτρην


### Line 261

Πηλῆος πτολίεθρον ἐπώνυμον ἄνδρες ἔχουσιν


### Line 262

ἔξοχα ναυτιλίης δεδαημένοι. Οὐ μὲν ἐκεῖνοι


### Line 263

ἀνέρες ἐν Λιβύεσσιν ἀρίθμιοι ἦ γὰρ ἐς αὐγὰς


### Line 264

ἑπταπόρου Νείλοιο νενασμένον ἔλλαχον ἄστυ·


### Line 265

ἄλλοι δὲ πλεῖστοι τήνδε χθόνα ναιετάουσιν·


### Line 266

οἱ μὲν ἐπʼ Ὠκεανῷ, οἱ δʼ ἠπείρους ἀνὰ μέσσας,


### Line 267

οἱ δʼ ἀμφʼ εὐρείης Τριτωνίδος ὕδατα λίμνης.


### Line 268

ἥτε μέση Λιβύης ἀμφέλκεται εὐρέα κόλπον.


### Line 269

Τοίη μὲν Λιβύης μορφὴ καὶ σχῆμα τέτυκται


### Line 270

εἰ δὲ καὶ Εὐρώπης ἐθέλεις τύπον, οὔ τί σε κεύσω.


### Line 271

Ωὐτὸς μὲν Λιβύης ῥυσμὸς πέλει, ἀλλὰ μετʼ ἄρκτους


### Line 272

ἔστραπται, καὶ τοῖος ἐπʼ ἀντολίην πάλιν ἕρπει,


### Line 273

οἷος καὶ νοτίης Λιβύης ἐπὶ τέρμα βέβηκεν·


### Line 274

ἄμφω δʼ ἶσον ἔχουσιν ἐπʼ Ἀσίδα νείατον ἴχνος,


### Line 275

ἡ μὲν πρὸς βορέην, ἡ δʼ ἐς νότον. Εἰ δέ κε θείης


### Line 276

ταύτας ἀμφοτέρας γαῖαν μίαν, ἦ κεν ἐπιπρὸ


### Line 277

σχῆμα πέλοι κώνου πλευρῇς ἴσον ἀμφοτέρῃσιν,


### Line 278

ὀξὺ μὲν ἑσπέριον, πλατὺ δʼ ἀντολίην ὑπὸ μέσσην.


### Line 279

Τοὔνεκά μοι, τοιοῦτον ἰδὼν πόρον ἀμφοτεράων


### Line 280

ἠπείρων, ῥέα τέρμα κιχήσεαι Εὐρωπείης.


### Line 281

Τῆς ἤτοι πυμάτην μὲν ὑπὸ γλωχῖνα νέμονται


### Line 282

ἀγχοῦ στηλάων μεγαθύμων ἔθνος Ἰβήρων,


### Line 283

μῆκος ἐπʼ ἠπείρου τετραμμένονγᾖχ βόρετίου


### Line 284

Ὠκεανοῦ κέχυται ψυχρὸς ῥόος, ἔνθα Βρετανοὶ


### Line 285

λευκά τε φῦλα νέμονται ἀρειμανέων Γερμανῶν,


### Line 286

Ἑρκυνίου δρυμοῖο παραθρώσκοντες ὀρόγκους.


### Line 287

Ἤπειρον κείνην ἰκέλην ἐνέπουσι βοείῃ.


### Line 288

Τοῖς δ᾿  ἔπι Πυρηναῖον ὄρος καὶ δώματα Κελτῶν,


### Line 289

ἀγχόθι πηγάων καλλιρρόου Ἠριδανοῖο,


### Line 290

οὖ ποτʼ ἐπὶ προχοῇσιν ἐρημαίην ἀνὰ νύκτα


### Line 291

Ἡλιάδες κώκυσαν, ὀδυρόμεναι Φαέθοντα


### Line 292

κεῖθι δὲ Κελτῶν παῖδες, ὑφήμενοι αἰγείροισι,


### Line 293

δάκρυʼ ἀμέλγονται χρυσαυγέος ἠλέκτροιο.


### Line 294

Τὸν δὲ μέθʼ ἑξείης Τυρσηνίδος ἤθεα γαίης·


### Line 295

τῆς δὲ πρὸς ἀντολίην ἀναφαίνεται Ἄλπιος ἀρχή,


### Line 296

τῆς διὰ μεσσατίης κατασύρεται ὕδατα Ῥήνου


### Line 297

ὑστάτιον ποτὶ χεῦμα βορειάδος ἀμφιτρίτης.


### Line 298

Ῥήνῳ δʼ ἑξιίης ἐπιτέλλεται ἱερὸς Ἴστρος,


### Line 299

Ἴστρος, ἐς ἀντολίην τετραμμένος ἄχρι θαλάσσης


### Line 300

Εὐξείνου, τόθι πᾶσαν ἐρεύγεται ὕδατος ἄχνην,


### Line 301

πενταπόροις προχοῇσιν ἑλισσόμενος περὶ Πεύκην.


### Line 302

Τοῦ μέν πρὸς βορέην τετανυσμένα φῦλα κέχυνται


### Line 303

πολλὰ μάλʼ ἑξείης Μαιώτιδος ἐς στόμα λίμνης.


### Line 304

Γερμανοὶ Σαμάται τε Γέται θʼ ἅμα Βαστάρναι τε,


### Line 305

Δακῶν τʼ ἄσπετος αἶα καὶ ἀλκήεντες Ἀλανοί,


### Line 306

Ταῦροί θ᾿ , οἳ ναίουσιν Ἀχιλλῆος δρόμον αἰπύν,


### Line 307

στεινὸν ὁμοῦ δολιχόν τε, καὶ αὐτῆς ἔς στόμα λίμνης.


### Line 308

Τῶν δʼ ὕπερ ἐκτέταται πολυΐππων φῦλον Ἀγαυῶν·


### Line 309

ἔνθα Μελάγχλαινοί τε καὶ ἀνέρες Ἱππημολγοί,


### Line 310

Νευροί θʼ Γππόποδές τε Γιλωνοί τ᾿  ἠδ᾿  Ἀγαθυρεὸις


### Line 311

ᾗχι Βορυσθένεος ποταμοῦ τετανυσμένον ὕδωρ


### Line 312

μίσγεται Εὐξείνῳ, Κριοῦ προπάροιθε μετώπου,


### Line 313

ὀρθὸν ἐπὶ γραμμῇ κατεναντία Κυανεάων.


### Line 314

Κεῖθι καὶ Ἀλδήσκοιο καὶ ὕδατα Παντικάπαο


### Line 315

Ῥιπαίοις ἐν ὄρεσσι διάνδυχα μορμύρουσι.


### Line 316

Τῶν δὲ παρὰ προχοῇσι πεπηγότος ἐγγύθι πόντου


### Line 317

ἡδυφαὴς ἤλεκτρος ἀέξεται, οἷά τις αὐγὴ


### Line 318

μήνης ἀρχομένης· ἀδάμαντά τε παμφανόωντα


### Line 319

ἐγγύθεν ἀθρήσειας ὑπὸ ψυχροῖς Ἀγαθύρσοις.


### Line 320

Ἴστρου μὲν τοσσοίδε βορειότεροι γεγάασιν·


### Line 321

πρὸς δὲ νότον Γέρραι καὶ Νωρίκιʼ ἄστεʼ ἐρυμνά,


### Line 322

Παννόνιοι, Μυσοί τε, βορειότεροι Θρηίκων,


### Line 323

αὐτοί τε Θρήικες, ἀπείρονα γαῖαν ἔχοντες,


### Line 324

οἱ μὲν ἐπὶ προβολῇσι Προποντίδος ἀμφιτρίτης,


### Line 325

οἱ δ᾿  ὑπὲρ Ἑλλήσποντον ἀγάρροον, οἱ δʼ ὑπὲρ αὐτῆς


### Line 326

Αἰγαίης βαθὺ κῦμα πολυφλοίσβοιο θαλάσσης.


### Line 327

Ἔνθα μελισσοβότοιο κατὰ σκοπιὰς Παλλήνης


### Line 328

φύεται ἀστέριος καλὸς λίθος, οἷά τις ἀστὴρ


### Line 329

μαρμαίρων, λύχνις τεπυρὸς φλογὶ πάμπαν ὁμοῖος.


### Line 330

Ἴστρον μὲν ποταμὸν τόσσοι περιναιετάουσιν·


### Line 331

φράζεο δʼ Εὐρώπης λοιπὸν πόρον, ὅστ’ ἐπὶ τρισσὴν


### Line 332

ἐκτέταται κρηπῖδα πρὸς ἠῶ, τὴν μὲν Ἰβήρων,


### Line 333

τὴν δὲ Πανελλήνων, τὴν δʼ ἐσθλῶν Αὐσονιήων.


### Line 334

Ἀλλʼ ἤτοι πυμάτη μὲν ἀγαυῶν ἐστιν Ἰβήρων,


### Line 335

γείτων Ὠκεανοῖο πρὸς ἑσπέρου· ἐν δέ οἱ ἄκμη


### Line 336

στηλάων Ἀλύβη κεῖται μία· τῆς δʼ ὑπένερθεν


### Line 337

Ταρτησὸς χαρίεσσα, ῥυηφενέων πέδον ἀνδρῶν,


### Line 338

Κεμψοί θ᾿ , οἳ ναίουσιν ὑπαὶ πόδα Πυρηναῖον.


### Line 339

Μέσση δʼ ἀμφοτέρων παραπέπταται Αὐσονὶς αἶα,


### Line 340

πουλυτενής· τὴν μέν τε μέσην ὄρος ἄνδυχα τέμνει


### Line 341

ὀρθὸν, ἅτʼ ἐκ στάθμης ἰθυμμένον· οὐκ ἂν ἐκεῖνο


### Line 342

ἴδρις μωμήσαιτο σοφῆς ὑποεργὸς Ἀθήνης·


### Line 343

ὅν ῥά τε κικλήσκουσιν Ἀπέννιον· ἐκ δὲ βορείης


### Line 344

Ἄλπιος ἀρχόμενος Σικελὴν ἐπὶ πορθμίδα λήγει.


### Line 345

Πολλὰ δέ οἱ φῦλʼ ἀμφί, τά τοι ῥέα πάντʼ ἀγορεύσω,


### Line 346

ἀρξάμενος πλευρῆς ζεφυρίτιδος ἐκ βορέαο·


### Line 347

Τυρσηνοὶ μὲν πρῶτ᾿ ,ἐπὶ δέ σφισι φῦλα Πελασγῶν,


### Line 348

οἳ ποτε Κυλλήνηθεν ἐφ’ ἑσπερίην ἅλα βάντες,


### Line 349

αὐτόθι ναιήσαντο σὺν ἀνδράσι Τυρσηνοῖσιν.


### Line 350

Τοῖς δʼ ἔπι μέρμερον ἔθνος ἀγαυῶν ἐστι Λατίνων,


### Line 351

γαῖαν ναιετάοντες ἐπήρατον, ἧς διὰ μέσσης


### Line 352

Θύμβρις ἑλισσόμενος καθαρὸν ῥόον εἰς ἅλα βάλλει,


### Line 353

Θύμβρις ἐϋρρείτης, ποταμῶν βασιλεύτατος ἄλλων,


### Line 354

Θύμβρις, ὃς ἱμερτὴν ἀποτέμνεται ἄνδυχα Ῥώμην,


### Line 355

Ῥώμην τιμήεσσαν, ἐμῶν μέγαν οἶκον ἀνάκτων,


### Line 356

μητέρα πασάων πολίων, ἀφνειὸν ἔδεθλον.


### Line 357

Τῇ δʼ ἔπι Καμπανῶν λιπαρὸν πέδον, ᾗχι μέλαθρον


### Line 358

ἁγνῆς Παρθενόπης, σταχύων βεβριθὸς ἀμάλλαις,


### Line 359

Παρθενόπης, ἣν πόντος ἑοῖς ὑπεδέξατο κόλποις.


### Line 360

Πρὸς δὲ νότον,μάλα πολλὸν ὑπὲρ Σειρηνίδαπέτρην,


### Line 361

φαίνονται προχοαὶ Πευκεντίνου Σιλάροιο·


### Line 362

ἄγχι δὲ Λευκανοὶ καὶ Βρέντιοι ἄνδρες ἔασι,


### Line 363

τοσσάτιον ναίοντες, ὅσον Λευκὴν ἐπὶ πέτρην.


### Line 364

Κεῖθεν δʼ ἐς βορέην Ζεφύρου παραφαίνεται ἄκρη·


### Line 365

τῇ δʼ ὕπο Λοκροὶ ἔασιν, ὅσοι προτέροις ἐτέεσσιν


### Line 366

ἦλθον ἐπʼ Αὐσονίην, σφετέρης μιχθέντες ἀνάσσῃς,


### Line 367

τῶν καὶ νῦν γένος ἐστὶν ἐπὶ προχοῇσιν Ἄληκος.


### Line 368

Τοὺς δὲ μέθʼ ἑξείης Μεταπόντιοι· ἐγγύθι δέ σφεων


### Line 369

ἱμερτὸν πτολίεθρον ἐϋστεφάνοιο Κρότωνος,


### Line 370

ναιόμενον χαρίεντος ἐπ’ Αἰσάρου προχοῇσιν,


### Line 371

ἔνθα κεν αἰπὺν ἴδοιο Λακινιάδος δόμον ἽΙρης.


### Line 372

Ἔστι δέ τοι κἀκεῖθι, Διὸς μέγα χωσαμένοιο,


### Line 373

δειλαίη Σύβαρις, ναέτας στενάχουσα πεσόντας,


### Line 374

μηναμένους ὑπὲρ αἶσαν ἐπʼ Ἀλφειοῦ γεράεσσιν.


### Line 375

Σαυνῖται δʼ ἐπὶ τοῖσι μέσην χθόνα ναιετάουσι


### Line 376

καὶ Μαρσῶν θοὰ φῦλα· Τάρας δʼἁλὸς ἐγγύθιναίει,


### Line 377

ἥν ποτʼ Ἀμυκλαίων ἐπολίσσατο καρτερὸς Ἄρης.


### Line 378

Ἑξείης δʼ ἐπὶ τοῖσι Καλαβρίδος ἤθεα γαίης,


### Line 379

φῦλά τ᾿ Ἰηπύγων τετανυσμένα μέσφ᾿ Ὑριοιο


### Line 380

παραλίης Ὑρίου,  τόθι σύρεται  Ἀδριὰς ἃλμη


### Line 381

πόντον ἐς ἀγχίπορον Ἀκυλήιον· ἔνθα νένασται


### Line 382

ἄστυ Τεγεστραίων, μυχάτοις ἐπὶ πείρασι πόντου.


### Line 383

Τόσσα μὲν Αὐσονίην περιβόσκεται ἔθνεα γαῖαν.


### Line 384

Κεῖθεν δʼ εἰς αὐγὰς στρεπτὴν ἀπερεύγεται ἅλμην,


### Line 385

θῖνας ὑποξύουσα Λιβυρνίδας, ἀμφί τʼ ἐρυμνὴν


### Line 386

Ὑλλήων χθόνα πᾶσαν, ὅση παρακέκλιται ἰσθμῷ


### Line 387

Βουλίνων τ' ἀκταῖς· ἐπὶ δ'ἄσπιτον ὁλκὸν γουσα,


### Line 388

Ἰλλυρικὴν περὶ χέρσον ἐλίσσεται ἄχρι κολώνης,


### Line 389

οὐρέων τʼ ἠλιβάτων, τὰ Κεραύνια κικλήσκουσιν.


### Line 390

Κεῖνον δʼ ἂν περὶ κόλπον ἴδοις ἐρικυδέα τύμβον,


### Line 391

τύμβον, ὃν Ἁρμονίης Κάδμοιό τε φῆμις ἐνίσπει


### Line 392

κεῖθι γὰρ εἰς ὀφίων σκολιὸν δέμας ἠλλάξαντο,


### Line 393

ὁππότ ἀπʼ Ἰσμηνοῦ λιπαρὸν μετὰ γῆρας ἵκοντο.


### Line 394

Ἔνθα σφιν τέρας ἄλλο θεοὶ θέσαν· ἀμφὶ γὰρ αἶαν


### Line 395

κείνην ἀμφοτέρωθεν ἐρηρέδαται δύο πέτραι,


### Line 396

αἵτ’ ἄμφω ξυνίασι δονεύμεναι, εὖτέ τις ἀρχὴλον


### Line 397

γίγνεται ἐνναέτησι κυλινδομένοιο κακοῖο.


### Line 398

Πρὸς δὲ νότον,μάλα πολλὸνὑπέρ Θρῄκην ἐρίβω·


### Line 399

Ὡρικίην θʼ ὑπῖρ αΐαν, ἐρείδεται Ἑλλάδος ἀρχή,


### Line 400

πολλὸν ἀνερχομένη, δισσῇ ζωσθεῖσα θαλάσσῃ,


### Line 401

Αἰγαίῃ Σικελῇ τʼ ἄνεμον δέ τοι ἔλλαχʼ ἑκάστη,


### Line 402

ἑσπέρτον Σικελὴ, τόν τε ζέφυρον καλέουσιν,


### Line 403

Αἰγαίη δʼ εὖρον. Πέλοπος δʼ ἐπὶ νῆσος ὀπηδεῖ,


### Line 404

εἰδομένη πλατάνοιο μυουρίζοντι πετήλῳ.


### Line 405

Ἄκρῳ μὲν γὰρ ἔοικεν ἐεργόμενος στενὸς Ἰσθμὸς


### Line 406

πρὸς βορέην,καὶ ξυνὸν ἐφ’ Ἑλλάδος ἴχνος ἐρείδων·


### Line 407

φύλλῳ δʼ ἤπειρος πολυδινήτῳ περίμετρος,


### Line 408

κόλποις εἰναλίοις ἐστεμμένη ἔνθα καὶ ἔνθα.


### Line 409

Τῆς μὲν πρὸς ζεφύροιο Τριφυλίδος ἤθεα γαίης,


### Line 410

ἔνθʼ ἐρατεινότατος ποταμῶν Ἀλφειὸς ὁδεύει,


### Line 411

σχιζόμενος προχοῇσι Μεσηνίου Εὐρώταο,


### Line 412

οἵτ’ ἄμφω Ἀσέηθεν ἀναβλύζουσι ῥέεθρα·


### Line 413

ἀλλʼ ὁ μὲν Ἠλείων, ὁ δʼ Ἀμυκλαίων χθόνα τέμνει.


### Line 414

Καδδὲ μέσην νῆσον κοίλην χθόνα ναιετάουσιν


### Line 415

Ἀρκάδες Ἀπιδκνῆες ὑπὸ σκοπιὴν  Ἐρυμάνθου,


### Line 416

ἔνθα Μέλας, ὅθι  Κρᾶθις, ἵνα ῥέεὶ ὑγρὸς Ἰάων,


### Line 417

ἧχι καὶ ὠγύγιος μηκύνεται ὕδασι Λάδων.


### Line 418

Ἀγχοῦ δʼ Ἀργείων ἄροσις καὶ γαῖα Λακώνων,


### Line 419

ἡ μὲν ἐς ἀντολίην, ἡ δʼ ἐς νότον εἰσορόωσα.


### Line 420

Δοιαὶ δʼ Ἴσθμια νῶτα περιβρομέουσι θάλασσαι,


### Line 421

ἥ τʼ Ἐφύρης ἀντικρὺ ποτὶ ζόφον, ἥ τε πρὸς αὐγὰς


### Line 422

ἑλκομένη, τὴν μέν τε Σαρωνίδα κικλήσκουσιν.


### Line 423

Νέρθε γε μὴν Ἰσθμοῖο πρὸς αὐγὰς Ἀττικὸν οὖδας,


### Line 424

τοῦ διὰ θεσπεσίου φέρεται ῥόος Ἰλισσοῖο,


### Line 425

ἔνθεν καὶ Βορέης ποτʼ ἀνήρπασεν Ὠρείθυιαν.


### Line 426

Τῷ δʼ ἔπι Βοιωτῶν τε πέδον καὶ Λοκρὶς ἄρουρα·


### Line 427

Θεσσαλίη δʼ ἐπὶ τοῖσι, Μακηδονίης τε πόληες.


### Line 428

Ταῖς δʼ ἔπι φαίνονται κορυφαὶ χιονώδεος Λἵμου


### Line 429

Θρηικίου· τοῦ δʼ ἄντα ποτὶ ῥιπὴν ζεφύροιο


### Line 430

Δωδώνης ἤπειρος ἀπείριτος ἐκτετάνυσται.


### Line 431

Τῆς δʼ ὕπερ ἐς νότον εἶσι, μετὰ σκοπιήν Ἀρακύνθου,


### Line 432

ἀνδρῶν Αἰτωλῶν πεδίον μέγα· τοῦ διὰ μέσσου


### Line 433

σύρεται ὁλκὸν ἄγων Ἀχελώιος ἀργυροδίνης,


### Line 434

Τρινακίης ἐπὶ πόντον ἑλισσόμενος διὰ μέσσων


### Line 435

νήσων, ἃς καλέουσιν Ἐχινάδας, ᾗσιν ὁμούρων


### Line 436

ἕσπεται ἄλλυδις ἄλλα Κεφαλλήνων πτολίεθρα.


### Line 437

Τῷ δ᾿ ἔπι Φωκὶς ἄρουρα, πρὸς ἀντολίην τε κοὶ ἠῶ


### Line 438

ἑλκομένη βορέηνδε κατὰ στόμα Θερμοπυλάων,


### Line 439

Παρνησοῦ νιφόεντος ὑπὸ πτυχί· τῆς διὰ μέσσης


### Line 440

Κηφισοῦ μέγα χεῦμα κατερχόμενον κελαρύζει.


### Line 441

Τῷ πάρα Πυθῶνος θυόεν πέδον, ᾗχι δράκοντος


### Line 442

Δελφύνης τριπόδεσσι θεοῦ παρακέκλιται ὁλκός,


### Line 443

ὁλκός, ἀπειρεσίῃσιν ἐπιφρίσσων φολίδεσσι,


### Line 444

νηῷ ἐν ἱμερτῷ,τόθι πολλάκις αὐτὸς Ἀπόλλων,


### Line 445

ἢ ἀπὸ Μιλήτου ἠὲ Κλάρου ἄρτι βεβηκώς,


### Line 446

ἱστάμενος χρυσέης ἀναλύεται ἄμμα φαρέτρης.


### Line 447

Ἀλλʼ ὁ μὲν ἱλήκοι· σὺ δέ μοι, Διὸς, ἔννεπε, Μοῦσα,


### Line 448

νήσων πασάων ἱερὸν πόρον, αἵτʼ ἐνὶ πόντῳ


### Line 449

ἀνδράσι ναίονται, τετραμμέναι ἄλλυδις ἄλλαι.


### Line 450

ἼΙτοι μὲν κατὰ μέσσον ὑφεσπερίων στηλάων


### Line 451

ἐσχατόωντα Γάβειρα φαείνεται ἀνθρώποισι,


### Line 452

νήσου ἐπ’ ἀμφιρύτης, ἐπὶ τέρμασιν Ὠκεανοῖο.


### Line 453

Ἐνθάδε Φοινίκων ἀνδρῶν γένος ἐνναίουσιν,


### Line 454

ἁζόμενοι μεγάλοιο Διὸς γόνον Ἡρακλῆα·


### Line 455

καὶ τὴν μὲν ναετῆρες, ἐπὶ προτέρων ἀνθρώπων


### Line 456

κλῃζομένην Κοτινοῦσαν, ἐφημίξαντο Γάδειρα.


### Line 457

Νῆσοι δʼ ἑξείης Γυμνήσιαι· ἄγχι δὲ Βοῦσος,


### Line 458

Σαρδώ τʼ εὐρυτάτη καὶ ἐπήρατος εἰν ἁλὶ Κύρνος,


### Line 459

ἥν ῥά τε Κορσίδα φῶτες ἐπιχθόνιοι καλέουσιν·


### Line 460

ὕλῃ δʼ ἀμφιλαφὴς οὔτις τόσον, ὅσσον ἐκείνη.


### Line 461

Τὴν δὲ μετʼ Αἰόλου εἰσὶ περίδρομοι εἰν ἁλὶ νῆσοι,


### Line 462

Αἰόλου Ἱπποτάδαο, φιλοξείνου βασιλῆος,


### Line 463

Αἰόλου, ὅς θηητὰ μετʼ ἀνδράσιν ἔλλαχε δῶρα,


### Line 464

κοιρανίην ἀνέμων κλονεόντων θʼ ἱσταμένων τε.


### Line 465

Ἑπτὰ δέ οἱ ταί γ᾿  εἰσίν,ἐπώνυμοι ἀνδράσι Πλωταί,


### Line 466

οὕνεκα μέσσον ἔχουσι περίπλοον ἀμφιέλικτον.


### Line 467

Τρινακίη δʼ ἐπὶ τῇσιν ὑπὲρ πέδον Αὐσονιήων ·


### Line 468

ἐκτέταται, πλευρῇσιν ἐπὶ τρισὶν ἑστηκυῖα·


### Line 469

ἄκρα δέ οἱ Πάχυνός τε Πελωρίς τε Λιλύβη τε.


### Line 470

Ἀλλʼ ἤτοι Λιλύβη μὲν ἐπὶ ῥιπὴν ζεφύροιο


### Line 471

εἰσανέχει, Πάχυνος δὲ πρὸς αὐγάς,  αὐτὰρ ἐπʼ ἄρκτους


### Line 472

ἠνεμόεσσα Πελωρὶς, ἐς Αὐσονίην ὁρόωσα.


### Line 473

Τῆς μὲν πρὸς βορέην ὀλοὴ ναύτῃσι κέλευθος,


### Line 474

στεινή τε σκολιή τε καὶ ἄσχετος, ἧχι θάλασσα


### Line 475

συρομένη μακρῇσι περιβρέμεται σπιλάδεσσιν,


### Line 476

Ἀονίῳ τμηθεῖσα πολυγλώχινι σιδήρῳ.


### Line 477

Πρὸς δὲ νότον Λιβυκός  τε πόρος καὶ Σύρτιδος ἀρχὴ


### Line 478

τῆς ἑτέρης· ἑτέρην δʼ ἂν ἴδοις προτέρωσε περήσας,


### Line 479

ἑσπερίην· τῆς πρόσθε δύω νησῖδες ἔασι,


### Line 480

Μῆνιγξ καὶ Κέρκιννα, Λιβυστικὸν ὅρμον ἔχουσαι.


### Line 481

Ἀλλʼ ὁπότ’ Ἀδριάδος σκαιὸν πόρον ἀμφιτρίτης


### Line 482

εἰσελάσῃς ἐπὶ νηός, Ἰηπυγίην ἐπὶ γαῖαν,


### Line 483

δήεις ἰφθίμου Διομήδεος αὐτίκα νῆσον,


### Line 484

ἔνθʼ ἥρως ἀφίκανε, χαλεψαμένης Ἀφροδίτης,


### Line 485

ὁππότε τριλλίστων μετεκίαθεν ἔθνος Ἰβήρων,


### Line 486

ἧς ἀλόχου βουλῇσι κακόφρονος Αἰγιαλείης.


### Line 487

Ἑξείης δὲ πόροιο πρὸς αὐγὰς ἠελίοιο


### Line 488

Ἀψύρτου νήσων ἀναφαίνεται ἄσπετος ὁλκός,


### Line 489

τάς ποτε Κόλχων υἷες ἐπέδραμον, εὖτ’ ἐμόγησαν


### Line 490

ἴχνια μαστεύοντες ἀλήμονος Αἰητίνης.


### Line 491

Ἑξείης δʼ ἐπὶ τῇσι Λιβυρνίδες ἐρρίζωνται.


### Line 492

Πρὸς δὲ νότον μετὰ δρυμὰ Κεραύνια νηὶ θεούσῃ


### Line 493

νῆσοί κεν φαίνοιντο περαιόθεν Ἀμπρακιήων


### Line 494

καὶ λιπαρὴ Κέρκυρα, φίλον πέδον Ἀλκινόοιο.


### Line 495

Τῇ δʼ ἔπι Νηρικίης Ἰθάκης ἕδος ἐστήρικται,


### Line 496

νήσων τʼ ἀλλάων, ὅσσας τʼ ἀπὸ Χαλκίδος ἕρπων


### Line 497

δίνης ἀργυρέῃς Ἀχελώιος ἀμφὶς ἑλίσσει.


### Line 498

Πολλ αὶ δʼ Ἀμνισοὶο βορειότεραι ὁρόωνται,


### Line 499

Αἴγιλά τ’ ἠδὲ Κύθηρα Καλαύριά τε τρηχεῖα·


### Line 500

Κάρπαθος αὖθʼ ἑτέρωθι ποτὶ ζόφον· ἐγγύθι δʼ αὐτῆς


### Line 501

Κρήτη τιμήεσσα, Διὸς μεγάλοιο τιθήνη,


### Line 502

πολλή τε λιπαρή τε καὶ εὔβοτος, ἧς ὕπερ Ἴδη,


### Line 503

Ἴδη, καλλικόμοισιν ὑπὸ δρυσὶ τηλεθόωσα


### Line 504

καὶ τῆς τοι μέγεθος περιώσιον. Ἄντα δὲ πέζης


### Line 505

Αἰγυπτίης Ῥόδος ἐστὶν, Ἰηλυσίων πέδον ἀνδρῶν


### Line 506

Πρόσθε δὲ Σουνιάδος κορυφῆς, ἐφύπερθεν Ἀβάντων,


### Line 507

φαίνονται Σαλαμίς τε καὶ Αἰγίνης πτολίεθρον.


### Line 508

Κύπρος δʼ εἰς αὐγὰς Παμφυλίου ἔνδοθι κόλπου


### Line 509

κλύζετʼ, ἐπήρατον ἄστυ Διωναίης Ἀφροδίτης·


### Line 510

Τὴν δὲ μέτʼ ἀντολίηνδε Χελιδόνιαι γεγάασι.


### Line 511

τρεῖς νῆσοι μεγάλης Παταρηΐδος ἔνδοθεν ἄκρης.


### Line 512

ἄγχι δὲ Φοινίκης Ἄροδος μεγάλῳ ἐνὶ πόντῳ.


### Line 513

Θηητὸς δέ τίς ἐστι βαθὺς πόρος Αἰγαίοιο,


### Line 514

ἐντὸς ἔχων ἑκάτερθεν ἀπειρεσίων στίχα νήσων,


### Line 515

ὅσσον ἐπὶ στεινωπὸν ὕδωρ Ἀθαμαντίδος Ἕλλης,


### Line 516

Σηστὸς ὅπη καὶ Ἄβυδος ἐναντίον ὅρμον ἔθεντο.


### Line 517

Εὐρώπης δʼ αἱ μὲν λαιῆς ὑπὸ νεύματι χειρὸς


### Line 518

ῥώονθʼ ἑξείης, Ἀσίης δʼ ἐπὶ δεξιὰ κεῖνται,


### Line 519

μῆκος ἐπ’ ἀρκτῴοιο τιταινόμεναι βορέαο.


### Line 520

Εὐρώπης δ᾿  ἤτοι μὲν Ἀβαντιὰς ἔπλετο Μάκπις,


### Line 521

Σκῦρός τ᾿  ἠνεμόεσσα καὶ αἰπεινὴ Πεπάπηθος·


### Line 522

ἔνθεν  καὶ Λῆμνος, κρχναὸν πέδον Ἠραίστοιο,


### Line 523

πέπταται, ὠγυγίη τε Θάσος, Δημήτερος ἀκτή,


### Line 524

Ἴμβροζ, Θρηικίη τε Σάμος, Κορυβάντιον ἄστυ.


### Line 525

Αἳ δ᾿  Ἀσίης πρώτην αἶσαν λάχον, ἀμφίς ἐοῦσαι


### Line 526

Δῆλον ἐκυκλώσαντο, καὶ οὔνομα Κυκλάδες εἶσί·


### Line 527

ῥύσια δʼ Ἀπόλλωνι χοροὺς ἀνάγουσιν ἅπασαι,


### Line 528

ἱσταμένου γλυκεροῦ νέον εἴαρος, εὖτ’ ἐν ὄρεσσιν


### Line 529

ἀνθρώπων ἀπάνευθε κυεῖ λιγύφωνος ἀηδών.


### Line 530

Νῆσοι δʼ ἐξείης Σποράδες περιπαμφανόωσιν,


### Line 531

οἷον ὅι’ ἀνεφέλοιο διʼ ἠέρος εἴδεται ἄστρα,


### Line 532

ὑγρὰ νέφη κραιπνοῖο βιησαμένου βορέαο.


### Line 533

Ταὶς δ᾿ ἔπι νῆσοι ἔασιν Ἰωνίδες· ἔνθα δὲ Καῦνος


### Line 534

καὶ Σάμος ἱμερόεσσα, Πελασγίδος ἕδρανον Ἥρης,


### Line 535

καὶ Χίος ἠλιβάτοιο Πελινναίου ὑπὸ πέζαν.


### Line 536

Κεῖθεν δ᾿ Αἰολίδων ἀωαφαίνεται οὔρεα νήσων,


### Line 537

Λέσβου τ᾿ εὐρυχόροτο καὶ ἱμερτῆς Τεωεδοιο.


### Line 538

Κεῖθι Μέλας καὶ κόλπος ἐφʼ Ἑλλήσποντον ἵησιν


### Line 539

ἀφρὸν ἐρευγόμενος· βορέην δʼ ἐπὶ πολλὸν ἰόντι


### Line 540

πέπταται ἔνθα καὶ ἔνθα Προποντίδος οἶδμα θαλάσσης.


### Line 541

Ἔστι δέ τις καὶ σκαιὸν ὑπὲρ πόρον Εὐξείνοιο


### Line 542

ἄντα Βορυσθένεος μεγαλώνυμος εἰν ἁλὶ νῆσος


### Line 543

ἡρώων· Λευκήν μιν ἐπωνυμίην καλέουσιν,


### Line 544

οὕνεκά οἱ τὰ πάρεστι κινώπετα λευκὰ τέτυκται·


### Line 545

κεῖθι δʼ Ἀχιλλῆός τε καὶ ἡρώων φάτις ἄλλων


### Line 546

ψυχὰς εἱλίσσεσθαι ἐρημαίας ἀνὰ βήσσας·


### Line 547

τοῦτο δʼ ἀριστήεσσι Διὸς πάρα δῶρον ὀπηδεῖ


### Line 548

ἀντʼ ἀρετῆς· ἀρετὴ γὰρ ἀκήρατον ἔλλαχε τιμήν.


### Line 549

Κιμμέριον δʼ ἄρα τοι διὰ Βόσπορον ἰθὺς ἰόντι


### Line 550

ἄλλη ἀπειρεσίη νῆσος πέλει, ἢ ῥά τε λίμνης


### Line 551

ἔνδοθι δεξιτερῇ Μαιώτιδος ἐστήρικται·


### Line 552

ἧς ἔπι Φαιναγόρη τε καὶ εὔκτιτος Ἑρμώνασσα,


### Line 553

ἔνθα τε ναιετάουσιν Ἰωνίδος ἔκγονοι αἴης.


### Line 554

Αἵδε μὲν ἀνθρώποισιν ἀγακλέις εἰν ἁλὶ νῆσοι·


### Line 555

ἄλλαι δʼ Ὠκεανοῖο παρὰ ῥόον ἐστεφάνωνται·


### Line 556

τάων δʼ ἂν περίσημον ἐγὼ θέσιν ἐξενέποιμι,


### Line 557

ὁπποτέρου τʼ ἀνέμοιο παρὰ σφυρόν ἐστιν ἑκάστη.


### Line 558

Ἤτοι μὲν ναίουσι βοοτρόφον ἄμφʼ Ἐρύθειαν


### Line 559

Ἄτλαντος περὶ χεῦμα θεουδέες Αἰθιοπῆες,


### Line 560

Μακροβίων υἱῆες ἀμύμονες, οἵ ποθʼ ἵκοντο


### Line 561

Γηρυόνος μετὰ πότμον ἀγήνορος· αὐτὰρ ὑπ᾿ ἄκρην


### Line 562

Ἱρὴν, ἣν ἐνέπουσι κάρην ἔμεν Εὐρωπείης,


### Line 563

νήσους Ἑσπερίδας, τόθι κασσιτέροιο γενέθλη,


### Line 564

ἀφνειοὶ ναίουσιν ἀγαυῶν παῖδες Ἰβήρων.


### Line 565

Ἄλλαι δʼ Ὠκεανοῖο παραὶ βορεώτιδας ἀκτὰς


### Line 566

δισσαὶ νῆσοι ἔασι Βρετανίδες, ἀντία Ῥήνου·


### Line 567

κεῖθι γὰρ ὑστατίην ἀπερεύγεται εἰς ἅλα δίνην


### Line 568

Τάων τοι μέγεθος περιώσιον, οὐδέ τις ἄλλη


### Line 569

νήσοις ἐν πάσῃσι Βρετανίσιν ἰσοφαρίζει.


### Line 570

Ἄγχι δὲ νησίδων ἕτερος πόρος, ἔνθα γυναῖκες


### Line 571

ἀνδρῶν ἀντιπέρηθεν ἀγαυῶν Ἀμνιτάων


### Line 572

ὀρνύμεναι τελέουσι κατὰ νόμον ἱερὰ Βάκχῳ,


### Line 573

στεψάμεναι κισσοῖο μελαμφύλλοιο κορύμβοις,


### Line 574

ἐννύχιαι· παταγῆς δὲ λιγύθροος ὄρνυται ἠχή.


### Line 575

Οὐχ οὕτω Θρήικος ἐπʼ ᾐόσιν Ἀψίνθοιο


### Line 576

Βιστονίδες καλέουσιν ἐρίβρομον Εἰραφιώτην,


### Line 577

οὐδʼ οὕτω σὺν παισὶ μελανδίνην ἀνὰ Γάγγην


### Line 578

Ἰνδοὶ κῶμον ἄγουσιν ἐριβρεμέτῃ Διονύσῳ,


### Line 579

ὡς κεῖνον κατὰ χῶρον ἀνευάζουσι γυναῖκες.


### Line 580

Πολλὴν δὲ προτέρωσε ταμὼν ὁδὸν Ὠκεανοῖο,


### Line 581

νῆσόν κεν Θούλην εὐεργέϊ νηὶ περήσαις·


### Line 582

ἔνθα μὲν, ἠελίοιο βεβηκότος ἐς πόλον ἄρκτων,


### Line 583

ἤμαθ’ ὁμοῦ καὶ νύκτας ἀειφανές ἐκκέχυται πῦρ·


### Line 584

λοξοτέρῃ γὰρ τῆμος ἐπιστρέφεται στροφάλιγγι,


### Line 585

ἀκτίνων ἰθεῖαν ἐπὶ κλίσιν ἐρχομενάων,


### Line 586

μέσφʼ ἐπὶ κυανέους νοτίην ὁδὸν αὖτις ἐλάσσῃ·


### Line 587

ἀλλ’ ὁπόταν Σκυθικοῖο βαθὺν ῥόον Ὠκεανοῖο


### Line 588

νηὶ τάμῃς, προτέρω δὲ πρὸς ἠῴην ἅλα κάμψῃς,


### Line 589

Χρυσείην τοι νῆσον ἄγει πόρος, ἔνθα καὶ αὐτοῦ


### Line 590

ἀντολίη καθαροῖο φαείνεται ἠελίοιο.


### Line 591

Κεῖθεν δὲ στρεφθεὶς νοτίης προπάροιθε κολώνης,


### Line 592

αἶψά κε Κωλιάδος μεγάλην ἐπὶ νῆσον ἵκοιο,


### Line 593

μητέρα Ταπροβάνην Ἀσιηγενέων ἐλεφάντων,


### Line 594

ᾗς ὕπερ, οὐρανίῃσιν ἀειρόμενος στροφάδεσσι,


### Line 595

δινεῖται κατὰ κύκλον ἐν αἰθέρι Καρκίνος αἴθων·


### Line 596

αὐτὴ δʼ εὐρυτάτη μέγεθος πέλει· ἀμφὶ δὲ πάντη


### Line 597

κήτεα θῖνες ἔχουσιν, Ἐρυθραίου βοτὰ πόντου,


### Line 598

οὔρεσιν ἠλιβάτοισιν ἐοικότα· τῶν δʼ ὑπὲρ ἄκρων


### Line 599

τέτρηχεν νώτων περιμήκετος ὁλκὸς ἀκάνθης


### Line 600

Δυσμενέων τοι παῖδες, ἑλισσόμενοι περὶ πόντον,


### Line 601

κείνοις ἀντήσειαν ἀλώμενοι· οὐ γὰρ ἐρωὴ


### Line 602

λυγροῖς ἐν στομάτεσσιν, ἐπεὶ μέγα χάσμα τέτυκται·


### Line 603

πολλάκι δʼ αὖ καὶ νῆα σὺν αὐτοῖς ἀνδράσι νηὸς


### Line 604

κεῖνα καταβρώξειε τεράατα· τοῖς γὰρ ἀλιτροῖς


### Line 605

εἰν ἁλὶ καὶ γαίη κακὰ μυρία θήκατο δαίμων.


### Line 606

Ἔστι δέ τοι προτέρω Καρμανίδος ἔκτοθεν ἄκρης


### Line 607

Ὤγυρις, ἔνθα τε τύμβος Ἐρυθραίου βασιλῆος·


### Line 608

ἑκ τῆς δʼ ἂν περάσειας ἐπὶ στόμα Περσίδος ἅλμης,


### Line 609

ὁρμηθεὶς βορέηνδε, καὶ Ἴκαρον εἰσαφίκοιο,


### Line 610

Ἴκαρον εἰναλίην, ὅθι Ταυροπόλοιο θεοῖο


### Line 611

βωμοὶ κνισσήεντες ἀδευκέα καπνὸν ἔχουσι.


### Line 612

Τόσσας μὲν νήσους ἐπέχει ῥόος Ὠκεανοῖο


### Line 613

εὐρυτέρας· ἕτεραι δέ τʼ ἀπειῤέσιαι γεγάασιν,


### Line 614

αἱ μὲν ἐπὶ προχοῇσι Λιβυστίδος ἀμφιτρίτης,


### Line 615

αἱ δʼ Ἀσίης, αἱ δʼ αὖτε περὶ κλίσιν Εὐρωπείης.


### Line 616

Ἄλλαι δʼ ἔλλοθινῆσοι ἀπείριτοι, αἱ μὲν ὑπʼ ἀνδρῶν


### Line 617

ναιόμεναι καὶ νηυσὶν ἐπήρατον ὅρμον ἔχουσαι,


### Line 618

αἱ δὲ βαθύκρημνοί τε καὶ οὐ ναύτῃσιν ἑτοῖμαι,


### Line 619

τῶν οὐ ῥηίδιόν μοι ἐνισπέμεν οὔνομα πασέων.


### Line 620

Σχῆμα δέ τοι Ἀσίης ῥυσμὸς πέλει ἀμφοτεράων


### Line 621

ἠπείρων, ἑτέρωθεν ἀλίγκιον εἴδεϊ κώνου,


### Line 622

ἑλκόμενον κατὰ βαιὸν ἐπʼ ἀντολίης μυχὰ πάσης,


### Line 623

ἔνθα τε καὶ στῆλαι Θηβκιγενέος Διονύσου


### Line 624

ἑστᾶσιν, πυμάτοιο παρὰ ῥόον Ὠκεανοῖο,


### Line 625

Ἰνδῶν ὑστατίοισιν ἐν οὔρεσιν, ἔνθα τε Γάγγης


### Line 626

λευκὸν ὕδωρ Νυσαῖον ἐπὶ πλαταμῶνα κυλίνδει.


### Line 627

Ἀλλʼ οὐκ ἂν τόσσον μέγεθος πέλοι Ἀσίδος αἴης,


### Line 628

οὐδʼ ἅπαν εἶδος ἔοικεν ἀλίγκιον· ἐν γὰρ ἐκείναις


### Line 629

ἠπείροις εἷς πόντος ἔσω ῥόον ἡγεμονεύει,


### Line 630

ἐν δʼ Ἀσίη πολὺς Ὠκεανός· τρισσοὺς γὰρ ἑλίσσων


### Line 631

κόλπους κυμαίνοντας ἐρεύγεται, εἰς ἅλα βάλλων,


### Line 632

Περσικὸν Ἀράβιόν τε καὶ Ὑρκάνιον βαθυδίνην·


### Line 633

τοὺς δύο μέν νοτίους, τὸν δʼ ἐς βορέην ὁρόωντα,


### Line 634

ἐς βορέην ὁρόωντα καὶ ἐς λίβα γείτονα πόντου


### Line 635

Εὐξείνου, τόθι φῶτες ἀπείριτοι ἀμφινέμονται.


### Line 636

Μέσσον δʼἀμφοτέρων χθονὸς ἄσπετος ἰσθμὸς ὁρίζει,


### Line 637

τῇ καὶ τῇ μακροῖσι τιταινόμενος πεδίοισιν.


### Line 638

Μέσσα γε μὴν πάσης Ἀσίης ὄρος ἀμφιβέβηκεν,


### Line 639

ἀρξάμενον γαίης Παμφυλίδος ἄχρι καὶ Ἰνδῶν,


### Line 640

ἄλλοτε μὲν λοξόν τε καὶ ἀγκύλον, ἄλλοτε δʼ αὖτε


### Line 641

ἴχνεσιν ὀρθότατον· Ταῦρον δέ ἑ κικλήσκουσιν,


### Line 642

οὕνεκα ταυροφανές τε καὶ ὀξυκάρηνον ὁδεύει,


### Line 643

οὔρεσιν ἐκταδίοισι πολυσχιδὲς ἔνθα καὶ ἔνθα.


### Line 644

Ἐκ τοῦ ἀπειρέσιοι ποταμοὶ καναχηδὰ ῥέουσιν,


### Line 645

οἱ μὲν πρὸς βορέην, οἱ δʼ ἐς νότον, οἱ δʼ ἐπὶ ῥτπὴν


### Line 646

εὔρου καὶ ζεφύροιο· τίς ἂν πάντʼ οὐνόματʼ εἴποι;


### Line 647

Οὐ μὲν ἐπωνυμίην μίαν ἔλλαχεν, ἀλλ᾿ ἐν  ἑκάστῃ


### Line 648

οὔνομ᾿ ἔχει στποφάλιγγι· τὰ δ᾿ ἂν κείνοισι μέλοιτο


### Line 649

ἀνδράσιν, οἳ κατὰ χῶρον ὁμούριον οἶκον ἔθεντο.


### Line 650

Νῦν γε μὲν ἔθνεα πάντα διίξομαι, ὅσσ’ ἀρίδηλα


### Line 651

ἐνναίει Μοῦσαι δʼ ἰθύντατον ἴχνος ἄγοιεν.


### Line 652

Ἤτοι μὲν λίμνης Μαιώτιδος ἄγχι νέμονται


### Line 653

αὐτοὶ Μαιῶταί τε καὶ ἔθνεα Σαυροματάων,


### Line 654

ἐσθλὸν ἐνυαλίου γένος Ἄρεος· ἐκ γὰρ ἐκείνης


### Line 655

ἰφθίμης φιλότητος Ἀμαδονίδων ἐγένοντο,


### Line 656

τήν ποτε Σαυρομάτῃσιν ἐπʼ ἀνθρώποισι μίγησαν,


### Line 657

πλαγχθεῖσαι πάτρηθεν ἀπόπροθι Θερμώδοντος.


### Line 658

Τοὔνεκα καὶ παῖδες μεγαλήτορες ἐξεγένοντο,


### Line 659

ὕλην ναιετάοντες ἀπείριτον, ἧς διὰ μέσσης


### Line 660

συρόμενος Τάναϊς Μαιώτιδος ἐς μυχὰ πίπτει,


### Line 661

ὅστε καὶ Εὐρώπην ἀποτέμνεται Ἀσίδος αἴης,


### Line 662

ἐς δύσιν Εὐρώπην, ἐς δʼ αὐγὰς Ἀσίδα γαῖαν.


### Line 663

Τοῦ δʼ ἤτοι πηγαὶ μὲν ἐν οὔρεσι Καυκασίοισι


### Line 664

τηλόθι μορμύρουσιν· ὁ δὲ πλατὺς ἔνθα καὶ ἔνθα


### Line 665

ἐσσυμένος Σκυθικοῖσιν ἐπιτροχάει πεδίοισιν.


### Line 666

Τοῦ δʼ ἂν, κυμαίνοντος ἀπείριτον ἐκ βορέαο,


### Line 667

πηγετὸν ἀθρήσειας ἀπὸ κρυμοῖο παγέντα.


### Line 668

Σχέτλιοι, οἳ περὶ κεῖνον ἐνοίκια χῶρον ἔχουσιν·


### Line 669

αἰεί σφιν ψυχρή τε χιὼν κρυμός τε δυσαής·


### Line 670

καὶ δέ κεν, ἐξ ἀνέμων ὁπόταν πλεῖστονκρύος ἔλθῃ,


### Line 671

ἢ ἵππους θνήσκοντας ἐν ὀφθαλμοῖσιν ἶδοιο,


### Line 672

ἠὲ καὶ ἡμιόνους ἢ ἀγραύλων γένος οἰῶν·


### Line 673

οὐδὲ μὲν οὐδʼ αὐτοί κεν ἀπήμαντοι τελέθοιεν


### Line 674

ἀνέρες, οἳ κείνχσιν ὑπαὶ ῥιπῆσι μένοιεν·


### Line 675

ἀλλὰ γὰρ ἠλάσκουσιν, ὑποζεύξαντες ἀπήνας


### Line 676

χώρην εἰς ἑτέρην, λείπουσι δὲ γαῖαν ἀήταις


### Line 677

χειμερίοις, οἵτε σφι κακῇ θύοντες ἀέλλῃ


### Line 678

γαῖάν τε κλονέουσι καὶ οὔρεα πευκήεντα.


### Line 679

Τόσσοι μὲν Τάναϊν ποταμὸν περιναιετάουσιν.


### Line 680

Σαυρομάτας δʼ ἐπέχουσιν ἐπασσύτεροι γεγαῶτες


### Line 681

Σινδοὶ, Κιμμέριοί τε καὶ οἱ πέλας Εὐξείνοιο


### Line 682

Κερκέτιοι Τορέται τε καὶ ἀλκήεντες Ἀχαιοί,


### Line 683

τούς ποτʼ ἀπὸ Ξάνθοιο καὶ Ἰδαίου Σιμόεντος


### Line 684

πνοιαὶ νοσφίσσαντο νότοιό τε καὶ ζεφύροιο,


### Line 685

ἑσπομένους μετὰ δῆριν Ἀρητιάδῃ βασιλῆι.


### Line 686

Τοῖς δʼ ἔπι ναιεταουσιν, ὁμούριον αἶαν ἔχοντες,


### Line 687

Ἡνίοχοι Ζύγιοί τε, Πελασγίδος ἔκγονοι αἴης.


### Line 688

Πὰρ δὲ μυχὸν Πόντοιο, μετὰ χθόνα Τυνδαριδάων,


### Line 689

Κόλχοι ναιετάουσι, μετήλυδες Αἰγύπτοιο,


### Line 690

Καυκάσου ἐγγὺς ἐόντες, ὃς Ὑρκάνιον περὶ πόντον


### Line 691

οὔρεσιν ἠλιβάτοισιν ἀέξεται ἔνθα τε Φᾶσις,


### Line 692

Κιρκαίου κατὰ νῶτον ἑλισσόμενος πεδίοιο,


### Line 693

Εὐξείνου ποτὶ χεῦμα θοὴν ἀπερεύγεται ἄχνην,


### Line 694

ἀρξάμενος τὸ πρῶτον ἀπʼ οὔρεος Ἀρμενίοιο.


### Line 695

Τοῦ δὲ πρὸς ἀντολίην βορέην τ᾿  ἐπικέκλιται ἰσθμός,


### Line 696

ἰσθμὸς Κασπίης τε καὶ Εὐξείνοιο θαλάσσης.


### Line 697

Τῷ δʼ ἔπι ναιετάουσιν ἑωθινὸν ἔθνος Ἰβήρων,


### Line 698

οἳ ποτε Πυρήνηθεν ἐπʼ ἀντολίην ἀφίκοντο,


### Line 699

ἀνδράσιν Ὑρκανίοισιν ἀπεχθέα δῆριν ἔχοντες,


### Line 700

καὶ Καμαριτάων φῦλον μέγα, τοι ποτε Βάκχον


### Line 701

Ἰνδῶν ἐκ πολέμοιο δεδεγμένοι ἐξείνισσαν,


### Line 702

καὶ μετὰ Ληνάων ἱερὸν χορὸν ἐστήσαντο,


### Line 703

ζώματα καὶ νεβρῖδας ἐπὶ στήθεσσι βαλόντες,


### Line 704

εὐοῖ Βάκχε λέγοντες· ὁ δὲ φρεσὶ φίλατο δαίμων


### Line 705

κείνων ἀνθρώπων γενεὴν καὶ ἤθεα γαίης.


### Line 706

Τοῖς δʼ ἔπι Κασπίη κυμαίνεται ἀμφιτρέτη.


### Line 707

Ῥεῖα δέ τοι καὶ τήνδε καταγράψαιμι θάλασσαν,


### Line 708

οὐ μὲν ἰδὼν ἀπάνευθε πόρους, οὐ νηὶ περήσας·


### Line 709

οὐ γάρ μοι βίος ἐστὶ μελαινάων ἐπὶ νηῶν,


### Line 710

οὐδέ μοι ἐμπορίη πατρώιος, οὐδʼ ἐπὶ Γάγγην


### Line 711

ἔρχομαι, οἷά τε πολλοὶ, Ἐρυθραίου διὰ κόντου,


### Line 712

ψυχῆς οὐκ ἀλέγοντες, ἵνʼ ἄσπετον ὄλβον ἕλωνται.


### Line 713

οὐδὲ μὲν Ὑρκανίοις ἐπιμίσγομαι, οὐδʼ ἐρεείνω


### Line 714

Καυκασίας κνημῖδας Ἐρυθραίων Ἀριηνῶν·


### Line 715

ἀλλά με Μουσάων φορέει νόος, αἵτε δύνανται


### Line 716

νόσφιν ἀλημοσύνης πολλὴν ἅλκ μετρήσασθαι,


### Line 717

οὔρεά τʼ ἤπειρόν τε καὶ αἰθερίην ὁδὸν ἄστρων.


### Line 718

Ἀλλʼ εἴη τοι σχῆμα περίδρομον, ἀμφιέλικτον,


### Line 719

πάσης Κασπίης μεγάλης ἁλός· οὐκ ἂν ἐκείνην


### Line 720

νηὶ περήσειας τριτάτης ἐπὶ κύκλα σελήνης·


### Line 721

τόσσος γὰρ πόρος ἐστὶν ἀμείλιος· ἂψ δὲ μετ᾿ ἄρκτους


### Line 722

ἐλκόμενος, προχοῆς ἐπιμίσγεται Ὠκεανοῖο·


### Line 723

ἣ δὴ πολλὰ μὲν ἄλλα μετʼ ἀνδράσι θαύματʼ ἀέξει,


### Line 724

φύει δὲ κρύσταλλον ἰδʼ ἠερόεσσαν ἴασπιν,


### Line 725

ἐχθρὴν ἐμπούσησι καὶ ἄλλοις εἰδώλοισιν.


### Line 726

Πάντα δέ τοι ἐρέω, ὅσα μιν πέρι φῦλα νέμονται,


### Line 727

ἀρξάμενος πλευρῆς ζεφυρίτιδος ἐκ βορέαο.


### Line 728

Πρῶτοι μὲν Σκύθαι εἰσὶν, ὅσοι Κρονίης ἁλὸς ἄγχι


### Line 729

παραλίην ναίουσιν ἀνὰ στόμα Κασπίδος ἅλμης·


### Line 730

Οὖννοι δʼ ἐξείης· ἐπὶ δʼ αὐτοῖς Κάσπιοι ἄνδρες,


### Line 731

Ἀλβανοί τʼ ἐπὶ τοῖσιν ἀρήιοι, οἵ  θʼ ὑπέρ αἶαν


### Line 732

τρηχεῖαν ναίουσι Καδούσιοι ἄγχι δὲ Μάρδοι,


### Line 733

Ὑρκάνιοι Τάπυροί τ᾿ · ἐκὶ δέ σφισιν ὁλκὸν ἑλίσσει


### Line 734

Μάρδος, Δερκεβίων τε καὶ ἀφνειῶν πόμα Βάκτρων·


### Line 735

ἀμφοτέρων γὰρ μέσσος ἐς Ὑρκανίην ἅλα βάλλει·


### Line 736

ἀλλʼ ἤτοι Βάκτροι μὲν ἐπ’ ἡπείροιο νέμονται


### Line 737

χώρην εὐρυτέρην κνημοῖς ὑπὸ Παρνησοῖο,


### Line 738

Δερκέβιοι δ᾿ ἑτέρωθεν ἐφ᾿  ὕδασι Κασπίοισιν.


### Line 739

Τοὺς μέτ᾿ ἀντολίηνδε, πέρην κελάδοντος Ἀράξεω


### Line 740

Μασσαγέται ναίουσι, θοῶν ῥυτῆρες ὀῖστῶν,


### Line 741

ἀνέρες, οἷς μήτʼ αὐτὸς ἐγὼ, μήθʼ ὅστις ἑταῖρος


### Line 742

ἐμπελάσαι· μάλα γάρ τε κακοξεινώτεροι ἄλλων·


### Line 743

οὐ γάρ σφιν σίτοιο μελίφρονός ἐστιν ἐδωδή,


### Line 744

οὐδὲ μὲν οὐδʼ οἶνος μεταδήμιος· ἀλλὰ γὰρ ἵππων


### Line 745

αἵματι μίσγοντες λευκὸν γάλα, δαῖτα τίθενται.


### Line 746

Τοῖς δʼ ἔπι πρὸς βορέην Χωράσμιοι, οἶς ἔπι γαῖα


### Line 747

Σουγδιάς, ἧς ἀνὰ μέσσον ἑλίσσεται ἱερὸς Ὦξος,


### Line 748

ὅστε λιπὼν Ἠμωδὸν ὄρας μετὰ Κασπίδα βάλλει.


### Line 749

Τὸν μέτʼ ἐπὶ προχοῇσιν Ἰαξάρταο νέμονται


### Line 750

τόξα Σάκαι φορέοντες, ἃ μή κέ τις ἄλλος ἐλέγχοι


### Line 751

τοξευτής οὐ γάρ σφι θέμις ἀνεμώλια βάλλειν·


### Line 752

καὶ Τόχαροι Φροῦνοί τε καὶ ἔθνεα βάρβαρα Σηρῶν,


### Line 753

οἵτε βόας μὲν ἀναίνονται καὶ ἴφια μῆλα,


### Line 754

αἰόλα δὲ ξαίνοντες ἐρήμης ἄνθεα γαίης,


### Line 755

εἳματα τευχουσιν πολυδαίδαλα, τιμήεντα,


### Line 756

εἰδόμενα χροιῇ λειμωνίδος ἄνθεσι ποίης·


### Line 757

κείνοις οὔ τί κεν ἔργον ἀραχνάων ἐρίσειεν.


### Line 758

Ἄλλοι δὲ Σκύθαι εἰσὶν ἐπήτριμοι, οἵτε νέμονται


### Line 759

ἐσχατιάς· παρὰ δέ σφι δυσήνεμος ἐκτέταταιχθών,


### Line 760

χειμερίοις ἀνέμοισι λελειμμένη ἠδὲ χαλάζαις.


### Line 761

Τόσσοι μὲν φῶτες περὶ Κάσπια κύματʼ ἔασιν·


### Line 762

φράζεο δʼ ἐκ Κόλχων καὶ Φάσιδος ἐς δύσιν ἤδη,


### Line 763

Εὐξείνου παρὰ χεῖλος, ἐπιλαδὸν ἔθνεα Πόντου


### Line 764

ἄχρι Θρηικίου στόματος, τόθι Χαλκὶς ἄρουρα.


### Line 765

Βύζηρές τοι πρῶτα καὶ ἀγχόθι φῦλα Βεχείρων,


### Line 766

Μάκρωνες Φίλυρές τε καὶ οἳ μόσσυνας ἔχουσι


### Line 767

δουρατέους· τῶν δʼ ἄγχι πολύρρηνες Τιβαρηνοί·


### Line 768

τοῖς δ᾿ ἔπι καὶ Χάλυβεςστυρελὴν καὶ ἀπήνεα γαῖαν


### Line 769

ναίουσιν, μογεροῦ δεδκηκότες ἔργα σιδήρου,


### Line 770

οἵ ῤα, βαρυγδούποισιν ἐπʼ ἄκμοσιν ἑστηῶτες,


### Line 771

οὔποτε παύονται καμάτου καὶ ὀϊζύος αἰνῆς.


### Line 772

Τοὺς δὲ μέτʼ Ἀσσυρίης πρόχυσις χθονὸς ἐκτετάνυσται


### Line 773

ἔνθα δʼ Ἀμαζονίδεσσιν ἀπʼ οὔρεος Ἀρμενίοιο


### Line 774

λευκὸν ὕδωρ προΐησιν ἐνυάλιος Θερμώδων,


### Line 775

ὅς ποτʼ ἀλωομένην Ἀσωπίδα δέκτο Σινώπην,


### Line 776

καί μιν ἀκηχεμένην σφετέρῃ παρενάσσατο χώρῃ


### Line 777

Ζηνὸς ἐφημοσύνῃσιν· ὁ γὰρ φιλότητος ἐρκννῆς


### Line 778

ἰσχανόων, πάτρης ἀπενόσφισεν οὐκ ἐθέλουσαν·


### Line 779

ἐκ τῆς καὶ πτολίεθρον ἐπώνυμον ἄνδρες ἔχουσιν.


### Line 780

Κείνου δʼ ἂν ποταμοῖο περὶ κρυμώδεας ὄχθας


### Line 781

τέμνοις κρυστάλλου καθαρὸν λίθον, οἷά τε πάχνην


### Line 782

χειμερίην· δήεις δὲ καὶ ὑδατόεσσκν ἴασπιν.


### Line 783

Ἶρις δʼ ἑξείης καθαρὸν ῥόον εἰς ἅλα βάλλει.


### Line 784

Τῷ δʼ ἔπι μορμύρουσι ῥοαὶ Ἅλυος ποταμοῖο,


### Line 785

ἑλκόμεναι βορέηνδε Καραμβίδος ἐγγύθεν ἄκρης,


### Line 786

ἀρξάμεναι τὸ πρῶτον ἀπʼ οὔρεος Ἀρμενίοιο.


### Line 787

Παφλαγόνες δʼ ἐπὶ τοῖσιν ἐπ’ ἠιόνεσσι νέμονται,


### Line 788

καὶ Μαριανδυνῶν ἱερὸν πέδον· ἔνθʼ ἐνέπουσιν


### Line 789

οὐδαίου Κρονίδαο μέγαν κύνα χαλκεόφωνον,


### Line 790

χερσὶν ἀνελκόμενον μεγαλόφρονος Ἡρακλῆος,


### Line 791

δεινὸν ἀπὸ στομάτων βαλέειν σιαλώδεα χυλόν,


### Line 792

τὸν μέν ἐδέξατο γαῖα καὶ ἀνδράσι πῆμʼ ἐφύτευσεν.


### Line 793

Ἄγχι δὲ Βιθυνοὶ λιπαρήν χθόνα ναιετάουσι,


### Line 794

Ῥήβας ἔνθʼ ἐρατεινὸν ἐπιπροΐησι ῥέεθρον,


### Line 795

Ῥήβας, ὃς Πόντοιο παρὰ στομάτεσσιν ὁδεύει,


### Line 796

Ῥήβας, οὗ κάλλιστον ἐπὶ χθονὶ σύρεται ὕδωρ.


### Line 797

Τόσσοι μὲν Πόντοιο περικτίται ἄνδρες ἔασι·


### Line 798

κεῖνα δέ τοι Σκυθίης προλελεγμένα φῦλα πελέσθω.


### Line 799

Νῦν δʼ αὖ παραλίης Ἀσίης πόρον ἐξενέποιμι,


### Line 800

ὅς ῥά τε πρὸς νότον εἰσιν ἐφʼ Ἑλλήσποντον ὁδεύων,


### Line 801

καὶ ποτὶ μηκίστου νότιον ῥόον Αἰγαίοιο


### Line 802

μέσφʼ αὐτῆς Συρίης τε καὶ Ἀραβίης ἐρατεινῆς.


### Line 803

Χαλκιδέες μὲν πρῶτα παρὰ στόμα γαῖαν ἔχουσιν,


### Line 804

οὖδας ἐς ἀντιπέρην βυζάντιον εἰσορόωντες·


### Line 805

Βέβρυκες δʼ ἐπὶ τοῖσι καὶ οὔρεα Μυσίδας αἴης,


### Line 806

ᾗχί περ ἱμερόεντα Κίος προΐησι ῥέεθρα,


### Line 807

τοῦ ποτʼ ἐπὶ προχοῇσιν Ὕλαν ἡρπάξατο Νύμφη, κὼν


### Line 808

ὀτρηρὸν θεράποντα πελωρίου Ἡρακλῆος.


### Line 809

Ἔνθεν ἐφʼ Ἑλλήσποντον ἐπιτρέχει ἄσπετος ἀγβαιοτέρης


### Line 810

Φρυγίης· ἑτέρη δέ τοι ἔνδοθι κεῖται,


### Line 811

εὐρυτέρη γεγαυῖα, παρʼ ὕδασι Σαγγαρίοιο·


### Line 812

ἀλλʼ ἤτοι μεγάλη μὲν ἐπʼ ἀντολίην τετάνυσται.


### Line 813

ἱππόβοτος, λιπαρή τε· πρὸς ἑσπερίην δ᾿ ἂν ἴδκο


### Line 814

τὴν ἑτέρην, ἣ κεῖται ὑπὸ ζαθέης κόδας Ἴδης,


### Line 815

Ἴλιον, ἠνεμόεσσαν ὑπὸ πλευρῇσιν ἔχουσα,


### Line 816

Ἴλιον ἀγλαὸν ἄστυ παλαιγενέων ἡρώων,


### Line 817

Ἴλιον, ἣν ἐπόλισσε Ποσειδάων καὶ Ἀπόλλων,


### Line 818

Ἵλιον, ἣν ἀλάπαξαν Ἀθηναίη τε καὶ Ἥρη,


### Line 819

Ξένθῳ ἔπʼ εὐρυρέοντι καὶ Ἰδαίῳ Σιμόεντι.


### Line 820

Τὴν δὲ μέτʼ Αἰολίδος παραπέπταται ἔθεα γαίης


### Line 821

Αἰγαίου παρὰ χεῖλος, ὑπέρ μέγαν Ἑλλήσποντον.


### Line 822

Τῇ δʼ ἔπι ναιετάουσιν ἀγαυῶν ἔθνος Ἰώνων,


### Line 823

ἀγχίαλοι γεγαῶτες, ἐπὶ χθονὸς, ἧς διὰ μέσσης


### Line 824

Μαίανδρος λιπαρῇσι κατέρχεται εἰς ἅλα δίναις,


### Line 825

Μιλήτου τε μεσηγὺ καὶ εὐρυχόροιο Πριήνης.


### Line 826

Τάων ἀμφοτέρων γε βορειοτέρην ἐσίδοιο


### Line 827

παραλίην Ἔφεσον, μεγάλην πόλιν Ἰοχεαίρης,


### Line 828

ἔνθα θεῇ ποτε νηὸν Ἀμαζονίδες τετύκοντο


### Line 829

πρέμνῳ ἔνι πτελέης, περιώσιον ἀνδράσι θαῦμα.


### Line 830

Μῃονίη δʼ ἐπὶ τοῖσιν ἐπ᾿  ἀντολίην τετάνυσται


### Line 831

Τμώλῳ ὔπ’ ἠνεμόεντι, τόθεν Πακτωλὸς ὁδεύων


### Line 832

χρυσὸν ὁμοῦ δίνησιν ἐφελκόμενος κελαρύζει


### Line 833

τοῦ δʼ ἂν ἐπὶ πλευρῇσι καθήμενος εἴαρος ὥρῃ


### Line 834

κύκνων εἰσαΐοις λιγυρὴν ὄπα, τοί τε καθʼ ὕδωρ


### Line 835

ἔνθα καὶ ἔνθα νέμονται ἀεξομένης ἐπὶ ποίης·


### Line 836

πολλοὶ γὰρ λειμῶνες ἐν Ἀσίδι τηλεθόωσιν,


### Line 837

ἔξοχα δʼ ἀμπεδίον Μαιάνδριον, ἔνθα Καΰστρου


### Line 838

ἥσυχα καχλάζοντος ἐπιρρέει ἀγλαὸν ὕδωρ.


### Line 839

Οὐ μὰν οὐδὲ γυναῖκας ὀνόσσεαι, αἳ περὶ κεῖνο


### Line 840

θεῖον ἕδος, χρυσοῖο κατʼ ἰξύος ἔμμα βαλοῦσαι,


### Line 841

ὀρχεῦνται, θηητὸν ἑλισσόμεναι περὶ κύκλον,


### Line 842

εὖτε Διωνύσοιο χοροστασίας τελέοιεν·


### Line 843

σὺν καὶ παρθενικαὶ νεοθηλέες, οἷά τε νεβροί,


### Line 844

σκαίρουσιν· τῇσιν δὲ περισμαραγεῦντες ἀῆται


### Line 845

ἱμερτοὺς δονέουσιν ἐπὶ στήθεσσι χιτῶνας.


### Line 846

Ἀλλὰ τὰ μὲν Λυδοῖσι μετʼ ἀνθρώποισι μέλονται


### Line 847

πρὸς δʼ ἅλα κεκλιμένοι Λύκιοι χθόνα ναιετάουσι


### Line 848

Ξάνθου ἐπὶ προχοῇσιν, ἐϋρρείτου ποταμοῖο·


### Line 849

ἔνθα βαθυκρήμνοιο φαείνεται οὔρεα Ταύρου


### Line 850

Παμφύλων καὶ μέχρι· Κράγον δέ ἑ φημίζουσιν.


### Line 851

Κεῖθι δʼ ἂν ἀθρήσειας ὑπειράλιον πτολίεθρον


### Line 852

Ἄσπενδον, ποταμοῖο παρὰ ῥόον Εὐρυμέδοντος,


### Line 853

ἔνθα συοκτονίῃσι Διωναίην ἱλάονται.


### Line 854

Ἄλλαι δʼ ἑξείης Παμφυλίδες εἰσὶ πόληες,


### Line 855

Κώρυκος Πέργη τε καὶ ἤνεμόεσσα Φάσηλις.


### Line 856

Τῶν δὲ πρὸς ἀντολιην μεσάτην χθόνα ναιετάουσιν


### Line 857

ἴδριες ἐν πολέμοισι Λυκάονες ἀγκυλότοξοι.


### Line 858

Τοῖς δʼ ἔπι Πισιδέων λιπαρὸν πέδον, ἧχι πόληες γη.


### Line 859

Τερμησσὸς Λύρβη τε καὶ ἣν ἐπολίσσατο λαὸς


### Line 860

πρίν ποτʼ Ἀμυκλαίων μεγαλώνυμος ἐν χθονὶ Σέλ


### Line 861

Κεῖθεν δʼ εἶς αὐγὰς σκολιὸν περιτέμνεται οἶμον


### Line 862

πολλὸν ἔσω βεβαυῖα περίδρομος ἀμφιτρίτη,


### Line 863

γείτων Εὐξείνοιο πολυκλύστοιο θαλάσσης.


### Line 864

Κεῖνός τοι Κιλίκων περισύρεται ἔθνεα κόλπος


### Line 865

μακρὸς ἐπʼ ἀντολίην· Ἀσίης δὲ στεινὰ καλεῦσιν.


### Line 866

Καὶ τῶ μὲν πλεόνων ποταμῶν ἐπιμίσγεται ὕδωρ


### Line 867

τηλόθεν ἐρχομένων, Πυράμοιότε καὶ Πινάροιο,


### Line 868

Κύδνου τε σκολιοῖο, μέσην διὰ Ταρσὸν ἰόντος,


### Line 869

Ταρσὸν ἐϋκτιμένην, ὅθι δή ποτε Πήγασος ἵππος,


### Line 870

ταρσὸν ἀφεὶς, χώρῳ λίπεν οὔνομκ, τῆμος ἀφ᾿ ἵππου


### Line 871

ἐς Διὸς ἱέμενος πέσεν ἥρως Βςλλεροφόντης.


### Line 872

Κεῖθι δὲ καὶ πεδίον τὸ Ἀλήιον, οὗ κατὰ νῶτα


### Line 873

ἀνθρώπων ἀπάνευθεν ἀλώμενος ἐνδιάασκεν.


### Line 874

Πολλαὶ δ᾿ ἑξείης Κιλίκων γεγάκσι πόληες,


### Line 875

Λυρνησσὸς Μαλλός τε καὶ Ἀγχιάλεια Σόλοι τε,


### Line 876

αἱ μὲν ἐν ἠπείρῳ, αἱ δʼ αὐτῆς ἄγχι θαλάσσης.


### Line 877

Τῇς δʼ ἔπι Κομμαγεηνὸν ἕδος, Συρίης τε πόληες


### Line 878

θινὸς ἐπὶ στρεπτῆς περιμήκεες· ἀμφὶ γὰρ ὁλκὸς


### Line 879

ἐς δύσιν ἔστραπται πολιῆς ἁλὸς, ἄχρι κολώνης


### Line 880

οὔρεος ἀγχιάλοιο, βαθυκρήμνου Κασίοιο.


### Line 881

Ῥηιδίως δʼ ἄν τοι λοιπὸν πόρον αὐδήσαιμι


### Line 882

γαιάων Ἀσίης· ὁ δέ τοι λόγος ἐν φρεσὶν ἔστω,


### Line 883

μηδʼ ἀνέμοις φορέοιτο πονηθέντων χάρις ἔργων.


### Line 884

Εἰ γάρ μοι σάφα τήνδε καταφράσσαιο κέλευθον,


### Line 885

ἦ τάχα κἂν ἄλλοισιν ἐπισταμένως ἀγορεύοις


### Line 886

καὶ ποταμοὺς,πολίων τε θέσιν καὶ γαῖαν ἑκάστην.


### Line 887

Σχῆμα μὲν οὖν πισύρεσσιν ἐπὶ πλευρῇσι τετύχθω,


### Line 888

πεπταμένον δολιχοῖσιν ἐπʼ ἀντολίην πεδίοισιν.


### Line 889

Οἶσθα μὲν, ἐν πρώτοισιν ἐμεῦ εἰπόντος ἀκούσας,


### Line 890

πᾶσαν ἕως Ἰνδῶν Ἀσίην ὄρος ἄνδυχα τέμνειν.


### Line 891

Κεῖνό τοι ἐν πλευρῇσι βορειότερον τελέοιτο·


### Line 892

Νεῖλος δʼ ἑσπέριον πλευρὸν πέλοι· αὐτὰρ ἑῷον


### Line 893

Ἰνδικὸς Ὠκεανός·νότιον δ᾿ ἁλὸς οἴδματ’ Ἐρυθρῆς.


### Line 894

Φράζεο δʼ ὡς ὑπὸ πέζαν ἐπʼ αὐγὰς ἵξομαι ἤδη,


### Line 895

ἀρξάμενος Συρίηθεν, ὅθεν λίπον· οὐδʼ ἂν ἔμοιγε


### Line 896

μύθου ἄτε ψευσθέντος ἀνὴρ ἐπιμωμήσαιτο.


### Line 897

Ἀλλʼ ἤτοι Συρίη μὲν ὑπεὶρ ἁλὸς ἐγγύθεν ἕρπει


### Line 898

ἐς νότον ἀντολίην τε, πολύπτολιν αἶαν ἔχουσα,


### Line 899

ἣν Κοίλην καλέουσιν ἐπώνυμον, οὕνεκ’ ἄρʼ αὐτὴν


### Line 900

μέσσην καὶ χθαμαλὴν ὀρέων ὑπὸ πρῶνες ἔχουσιν,


### Line 901

ἑσπερίου Κασίοιο καὶ ἠῴου Λιβάνοιο.


### Line 902

Καὶ τὴν μὲν πολλοί τε καὶ ὄλβιοι ἄνδρες ἔχουσιν,


### Line 903

οὐχ ἅμα ναιετάοντες ὁμώνυμοι, ἀλλὰ διαμφίς,


### Line 904

οἱ μὲν ἐπʼ ἠπείρῳ, τοίπερ Σύριοι καλέονται,


### Line 905

οἱ δʼ ἁλὸς ἐγγὺς ἐόντες, ἐπωγυμίην Φοίνικες,


### Line 906

τῶν ἀνδρῶν γενεῆς, οἳ Ἐρυθραῖοι γεγάασιν,


### Line 907

οἳ πρῶτοι νήεσσιν ἐπειρήσαντο θαλάσσης,


### Line 908

πρῶτοι δʼ ἐμπορίης ἁλιδινέος ἐμνήσαντο,


### Line 909

καὶ βαθὺν οὐρανίων ἄστρων πόρον ἐφράσσαντο·


### Line 910

οἵτ’ Ἰόπην καὶ Γάζαν Ἐλαίδα τʼ ἐνναίουσι,


### Line 911

καὶ Τύρον ὠγυγίην, Βηρυτοῦ τʼ αἶαν ἐραννήν,


### Line 912

Εύβλον τʼ ἀγχίαλον καὶ Σιδῶνʼ ἀνθεμόεσσαν,


### Line 913

ναιομένην χαρίεντος ἐφʼ ὕδασι Βοστρηνοῖο,


### Line 914

καὶ Τρίπολιν λιπαρὴν, Ὀρθωσίδα τε Μάραθόν τε


### Line 915

Λαοδίκην θ᾿, ἣ κεῖται ἐπʼ ἠιόνεσσι θαλάσσης,


### Line 916

καὶ Ποσιδήια ἔργα καὶ ἱερὰ τέμπεα Δάφνης,


### Line 917

<supplied reason="omitted" cert="low">ᾗχί περ Ἀντιόχοιο ἐπώνυμος Ἀντιόχεια.</supplied>


### Line 918

Αὐτὰρ ἐνὶ μέσσῃσιν Ἀπαμείης πτολίεθρον·


### Line 919

τῆς δὲ πρὸς ἀντολίην κατασύρεται ὑγρὸς Ὀρόντης,


### Line 920

ἄσπετος, Ἀντιόχοιο μέσην διὰ γαῖαν ὁρίζων.


### Line 921

Πᾶσα δέ τοι λιπαρή τε καὶ εὔβοτος ἔπλετο χώρη,


### Line 922

μῆλά τε φερβέμεναι καὶ δένδρεσι καρπὸν ἀέξειν.


### Line 923

Τῆς δʼ ἂν ἴδοις προτέρω, νοτιώτερον οἶμον ὁδεύων,


### Line 924

Ἀραβίου κόλπου μύχατον πόρον, ὅστε μεσηγὺ


### Line 925

εἱλεῖται  Συρίης τε καὶ Ἀραβίης  ἐρατεινῆς,


### Line 926

τυτθὸν ἐπ᾿  ἀντολίην τετραμμένος, ἄχρις Ἐλάνων.


### Line 927

Κεῖθεν δʼ ὀλβίστων Ἀράβων παρακέκλιται αἶα,


### Line 928

πολλὸν ἀνερχομένη, δισσῇ ζωσθεῖσα θαλάσσῃ,


### Line 929

Περσίδι τʼ Ἀραβίῃτʼ ·ἄνεμον δέ τοι ἔλλαχ᾿  ἑκάστη,


### Line 930

Ἀραβίη ζέφυρον, Περσὶς δʼ εὔροιο κελεύθους.


### Line 931

Πίζα δέ τοι νοτίη, τετραμμένη ἀντολίηνδε,


### Line 932

κλύζετʼ Ἐρυθραίοις ὕπο κύμασιν Ὠκεανοῖο.


### Line 933

Καὶ τῆς τοι θέσιας μυθήσομαι· ἔξοχα γάρ μιν


### Line 934

πασάων πολύολβα καὶ ἀγλαὰ φῦλα νέμονται.


### Line 935

Ἄλλο δέ τοι καὶ θαῦμα μέγ ἔξοχον ἔλλαχ ἐκείνη·


### Line 936

αἰεὶ κηώεσσα θύοις ὕπο λαρὸν ὄδωδεν


### Line 937

ἢ θύου ἢ σμύρνης εὐώδεος ἢ καλάμοιο


### Line 938

ἢ καὶ θεσπεσίοιο πεπαινομένου λιβάνοιο


### Line 939

ἢ κασίης· ἐτεὸν γὰρ ἀνὰ χθόνα λύσατο κείνην


### Line 940

Ζεὺς αὐτὸς Διόνυσον ἐϋρραφέος παρὰ μηροῦ·


### Line 941

τῷ καὶ γεινομένῳ κηώδεα φύετο πάντα.


### Line 942

Μῆλα δὲ καὶ τῆμος λασίοις ἐβαρύνετο μαλλοῖς


### Line 943

ἐν νομῷ, αὐτόματοι δέ κατέρρεον ὕδασι λίμναι


### Line 944

ὄρνιθες δʼ ἑτέρωθεν ἀοικήτων ἀπὸ νήσων


### Line 945

ἦλθον φύλλα φέροντες ἀκηρασίων κιναμώμων.


### Line 946

Αὐτὰρ ὁ νεβρίδας μὲν ἐπωμαδίας ἐτάνυσσε,


### Line 947

κισσῷ δʼ ἱμερόεντι καλὰς ἔστεψεν ἐθείρας,


### Line 948

ἀκροχάλιξ δʼ οἴνῳ πλεκτοὺς ἀνεσείσατο θύρσους,


### Line 949

μειδιόων, καὶ πολλὸν ἐπ’ ἀνδράσιν ὄλβον ἔχευεν.


### Line 950

Τοὔνεκεν εἰσέτι νῦν λιβάνῳ κομόωσιν ἄρουραι,


### Line 951

οὔρεα δὲ χρυσῷ, ποταμοὶ δʼ ἑτέρωθι θυηλαῖς


### Line 952

αὐτοὶ δʼ ἐνναέται μάλα πίονα δῆμον ἔχουσι,


### Line 953

χροσείοις πέπλοισιν ἀγαλλόμενοι μαλακοῖσιν·


### Line 954

ἀλλʼ ἤτοι πρῶτοι μὲν ὑπὲρ κλιτὺν Λιβάνοιο


### Line 955

ἀφνειοὶ ναίουσιν ἐπωνυμίην Ναβαταῖοι·


### Line 956

ἄγχι δὲ Χαυλάσιοί τε καὶ Ἀγρέες, οἷς ἔπι γαῖα


### Line 957

Χατραμὶς ἐνναίει κατεναντία Περσίδος αἴης.


### Line 958

Αὐτὰρ Ἐρθθρκάης πλευρὸν ναίουσι θαλάσσης


### Line 959

Μινναῖοί τε Σάβαι τε καὶ ἀγχίγυοι Κλεταβηνοί.


### Line 960

Τόσσα μὲν Ἀραβίην περιώσια φῦλα νέμονται·


### Line 961

ἄλλα δέ τοι καὶ πλεῖστα περι πρὸ γάρ ἐστιμεγίστη.


### Line 962

Τῆς δὲ πρὸς ἀντιπέραιαν ὑπαὶ ῥιπὴν ζεφύροιο


### Line 963

λυπρὸν ὀρεσκῴων παραφαίνεται οὖδας Ἐρεμβῶν,


### Line 964

οἳ βίον ἐν πέτρῃσι κατωρυχέεσσιν ἔθεντο,


### Line 965

γυμνοὶ καὶ κτεάνων ἐπιδευέες· ἀμφὶ δʼ ἄρα σφιν


### Line 966

ἴδεϊ θαλπομένοισι μελαίνεται αὐαλέος χρώς·


### Line 967

αὔτως δ᾿, οἱά τε θῆρες, ἀλώμενοι ἄλγεʼ ἔχουσιν,


### Line 968

οὐχ ὡς ἁβροβίων Ἀράβων γένος· οὐ γὰρ ἐν ὄλβῳ


### Line 969

ἴσην μοῖραν ἅπασιν ἐπ’ ἀνδράσι θήκατο δαίμων.


### Line 970

Αὐτὰρ ὑπὲρ Λιβάνοιο πρὸς αὐγὰς ἠελίοιο


### Line 971

ης Συρίης δολιχὴ μηκύνεται αἶα,


### Line 972

ἑλκομένη καὶ μέχρις ἁλικλύστοιο Σινώπης·


### Line 973

τῆς δʼ ἤτοι μέσσης μὲν ἐπʼ ἠπείροιο βαθείης


### Line 974

Καππαδόκαι ναίουσι, δαήμονες ἱπποσυνάων,


### Line 975

Ἀσσύριοι δʼ ἁλὸς ἄγχι παρὰ στόμα Θερμώδοντος.


### Line 976

Τῆς δὲ πρὸς ἀντολίην ὀρέων ἀπὸ παιπαλοέντων


### Line 977

φαίνετʼ ἀπειρεσίου ποταμοῦ ῥόος Εὐφρήταο,


### Line 978

ὃς δʼ ἤτοι πρῶτον μὲν ἀπʼ οὔρεος Ἀρμενίοιο


### Line 979

μακρὸς ἐπὶ νότον εἶσι, πάλιν δʼ, ἀγκῶνας ἑλίξας,


### Line 980

ἄντκν ἠελίοιο μέσην Βαβυλῶνα περήσας,


### Line 981

Περσίδος εἰς ἁλὸς οἶδμα θοὴν ἀπερεύγεται ἄχνην,


### Line 982

ὑστατίῃς προχοῇσι Τερηδόνος ἐγγὺς ὁδεύων.


### Line 983

Τὸν δὲ μέτʼ εἰς αὐγὰς ποταμῶν ὤκιστος ἁπάντων


### Line 984

Τίγρις ἐϋρρείτης φορέει ῥόον ἶσον ἐλαύνων,


### Line 985

τόσσον  ἄνευθεν  ἐὼν, ὅσον ἕβδομον ἦμαρ ὁδεύσας


### Line 986

ἴφθιος καὶ κραιπνὸς ἀνὴρ ἀνύσειεν ὁδίτης.


### Line 987

Ἔστι δέ τις κατὰ μέσσα περίτροχος ὕδασι λίμνη,


### Line 988

οὕνομα Θωνῖτις, ἧς ἕλκεται ἐς μυχὰ Τίγρις,


### Line 989

δύνων πολλὸν ἔνερθε· πάλιν δʼ ἐξαῦτις ἀνασχὼν,


### Line 990

ὀξύτερον προΐησι κάτω ῥόον· οὐκ ἂν ἐκείνου


### Line 991

ἐν πᾶσιν ποταμοῖσι θοώτερον ἄλλον ἶδοιο.


### Line 992

Ὅσσῃ δʼ Εὐφρήτου καὶ Τίγριος ἔνδοθι γαῖα,


### Line 993

τήνδε περικτίονες μέσσην ποταμῶν ἐνέπουσιν.


### Line 994

Οὐ μέντοι κείνης γε νομοὺς ὠνόσσατο βούτης,


### Line 995

οὐδʼ ὅστις, σύριγγι κερώνυχα Πᾶνα γεραίρων,


### Line 996

μήλοις ἀγραύλοισιν ἐφέσπεται· οὐδὲ μὲν ὕλην


### Line 997

παντοίην φυτοεργὸς ἀνὴρ ἀθερίσσατο καρπῶν,


### Line 998

τοίη ἐπεὶ κείνης ἄροσις πέλει, ἐν μὲν ἀέξειν


### Line 999

ποίην, ἐν δέ νομοὺς εὐανθέας, ἐν δὲ καὶ ἀνδρῶν


### Line 1000

φύτλην καλλίστην τε καὶ ἀθανάτοισιν ὁμοίην.


### Line 1001

Τῆς μέν πρὸς βορέην λιπαρὴν χθόνα ναιετάουσιν


### Line 1002

ἀνέρες Ἀρμένιοί τε καὶ ἀγχέμαχοι Ματιηνοί,


### Line 1003

οὔρεσι κεκλιμένοι, ποταμοῦ πρόπαρ Εὐφρήταο, πᾶσαν


### Line 1004

πίονες ἀφνειοί τε καὶ Ἄρεος εὖ δεδαῶτες.


### Line 1005

Πρὸς δὲ νότον Βαβυλὼν ἱερὴ πόλις, ἥν ῥά τε


### Line 1006

τείχεσιν ἁρραγέεσσι Σεμίραμις ἐστεφάνωσεν·


### Line 1007

αὐτὰρ ἐπʼ ἀκροπόληι μέγαν δόμον εἵσατο Βήλῳ,


### Line 1008

χρσσῷ τʼ ἡδʼ ἐλέφαντι καὶ ἀργύρῳ ἀσκήσασα.


### Line 1009

Καὶ τῆς τοι πεδίον περιώσιον, ἔνθα τε πολλοὶ


### Line 1010

ἀκρόκομοι φοίνικες ἐπηρεφέες πεφύασιν.


### Line 1011

Ναὶ μὴν καὶ χρυσοῖο φέρει χαριέστερον ἄλλο,


### Line 1012

ὑγρῆς βηρύλλου γλαυκὴν λίθον, ἣ περὶ χῶρον


### Line 1013

φύεται ἐν προβολῆς ὀφιήτιδος ἔνδοθι πέτρης.


### Line 1014

Αὐτὰρ ὁπὲρ Βαβυλῶνος ἐπὶ πνοιὴν βορέαο


### Line 1015

Κισσοὶ Μεσσαβάται τε Χαλωνῖταί τε νέμονται·


### Line 1016

ἀλλʼ ὁπότʼ Ἀρμενίων ὀρέων προπάροιθεν ὁδεύσῃς


### Line 1017

εἰς αὐγὰς, τότʼ ἔπειτα τὰ Μηδικὰ τέμπεα δήεις.


### Line 1018

Τῶν πρὸς μέν βορέην ἐριθηλέα γαῖαν ἔχουσι


### Line 1019

Τηλοί τε Μάρδοι τε καὶ ἀνέρες Ἀτροπατηνοί.


### Line 1020

Πρὸς δὲ νότον ναίουσιν ἀγαυῶν ἔθνεα Μήδων,


### Line 1021

κείνης τοι γενεῆς ἐρικυδέος ἐκγεγαῶτες


### Line 1022

Αἰήταο θυγατρὸς, ἀμύμονος ἡρωίνης.


### Line 1023

Εὖτε γὰρ Ἀκταίοιο παρὰ ῥόον Ἰλισσοῖς


### Line 1024

φάρμακʼ ἐμήσατο λυγρὰ γόνῳ Πανδιονίδαο,


### Line 1025

αἰδοῖ μὲν χῶρον κεῖνον λίπεν, ἐς δὲ βαθεῖαν,


### Line 1026

πλαζομένη κατὰ φῶτας, ὁμώνυμον ἵκετο γαῖαν,


### Line 1027

οὐ μὲν ἑκὰς Κόλχων· Κόλχωνγε μὲν αἶαν ἱκέσθαι


### Line 1028

οὔ οἱ ἔην· μῆνιν γὰρ ἑοῦ δειδίσσετο πατρός.


### Line 1029

Τοὔνεκεν εἰσέτι νῦν πολυφάρμακοι ἄνδρες ἔασι


### Line 1030

χώρην ναιετάοντες ἀπείριτον, οἱ μὲν ἐπʼ αὐτὰς


### Line 1031

πέτρας, αἳ φύουσιν ἀφεγγέα ναρκισσίτην,


### Line 1032

οἱ δʼ ἑκὰς ἐν λασίησι νενασμένοι εἰαμενῇσι,


### Line 1033

πώεα καλὰ νέμοντες, ἄδην βεβριθότα μαλλοῖς,


### Line 1034

τόσσον ἐπ’ ἀντολίην τετραμμένοι, ἄχρι πυλάων


### Line 1035

Κασπιάδων, αἳτʼ εἰσὶ βαθυνομένας ὑπὸ πέτρας,


### Line 1036

κληῖδες γαίης Ἀσιήτιδος, ᾗχι κέλευθος


### Line 1037

ἐκτέταται βορέηνδε καὶ ἐς νότον ἐρχομένοισιν,


### Line 1038

ἡ μὲν ἐς Ὑρκανίους, ἡ δʼ οὔρεα Περσίδος αἴης.


### Line 1039

Ἀλλʼ ἤτοι πυλέων μὲν ὑπαὶ πόδα Κασπιάων


### Line 1040

Πάρθοι ναιετάουσιν ἀρήιοι, ἀγκυλότοξοι,


### Line 1041

παντοίου πολέμοιο δαήμονες· οὐ γὰρ ἀρότρῳ


### Line 1042

αὔλακ᾿  ἐπιθύνουσι, διασχίζοντες ἀρούρας,


### Line 1043

οὐδὲ μὲν ἐν νήεσσιν ἅλα τμήγουσιν ἐρετμοῖς,


### Line 1044

οὐδὲ νομῷ φέρβουσι βοῶν γένος· ἐκ δὲ γενέθλης


### Line 1045

νηπίαχοι τόξοισι καὶ ἱπποσύνησι μέλονται,


### Line 1046

αἰεὶ δʼ ἠχήεσσαν ἀνὰ χθόνα δοῦπος ἀκόντων


### Line 1047

ἢ βελέων, πάντη δέ τʼ ἀελλοπόδων δρόμος ἵππων


### Line 1048

θυνόντων· οὐ γάρ σφι θέμις δόρποιο πάσασθαι,


### Line 1049

πρὶν πολέμου μόχθοισι κάρην ἱδρῶτι παλῦναι·


### Line 1050

φέρβονται δʼ ἄγρῃσι δορικτήτου βιότοιο·


### Line 1051

ἀλλʼ ἔμπης κατὰ δῆριν ἀμαιμακέτους περ ἐόντας


### Line 1052

Αὐσονίου βασιλῆος ἐπεπρήϋνεν ἀκωκή.


### Line 1053

Εἰ δέ σε καὶ Πέρσας ἰδέειν γλυκὺς ἵμερος αἱρεῖ,


### Line 1054

εὐφραδέως ἄν σοι καὶ τῶν γένος αὐδήσαιμι,


### Line 1055

καὶ πόρον ἀενάων ποταμῶν, ὀρέων τε κελεύθους.


### Line 1056

Μοῦνοι γάρ τʼ Ἀσίης βασιλεύτατον ἔθνος ἔχουσι,


### Line 1057

μοῦνοι δʼ ἄσπετον ὄλβον ἐνὶ μεγάροισιν ἔθεντο,


### Line 1058

ὁππότε Μῃονίην καὶ Σάρδιας ἐξαλάπαξαν.


### Line 1059

Χρύσεά τοι κείνων μὲν ἐπὶ χροῒ τεύχεα φωτῶν,


### Line 1060

χρύσεα δʼαὖθʼ ἵπποισιν ἐπὶ στομάτεσσι χαλινά,


### Line 1061

χρυσῷ δʼ ἀμφὶ πόδεσσιν ἐκοσμήσαντο πέδιλα


### Line 1062

τόσσος γάρ σφισιν ὄλβος ἀπείριτος· ἀλλά τοι εἴη


### Line 1063

Περσὶς ὅλη μεγάλοισι περίδρομος οὔρεσι γαῖα,


### Line 1064

Κασπιάδων πυλέων νοτιώτερον οἶμον ἔχουσα,


### Line 1065

ἑλκομένη καὶ μέχρις ὁμωνύμου ἀμφιτρίτης.


### Line 1066

Τριχθὰ δέ μιν ναίουσι διασταδὸν, οἱ μὲν ὑπʼ ἄρκτους


### Line 1067

τοξοφόρων σκιεροῖσι παρήμενοι οὔρεσι Μήδων,


### Line 1068

οἱ δὲ μεσήπειροι, οἱ δʼ ἐς νότον ἄχρι θαλάσσης·


### Line 1069

πρῶτα Σάβαι, μετὰ τοὺς δὲ Πασαργάδαι, ἄγχι δὲ
Τασκοί,


### Line 1070

ἄλλοι θʼ, οἳ ναίουσι διάνδιχα Περσίδα γαῖαν.


### Line 1071

Καὶ τὴν μὲν πολέες ποταμοὶ περιπιαίνουσι,


### Line 1072

τῇ καὶ τῇ σκολιῇσιν ἐλαυνόμενοι προχοῇσι.


### Line 1073

Χωρὶς μὲν Κόρος ἐστὶ μέγας, χωρὶς δὲ Χοάσπης,


### Line 1074

ἕλκων Ἰνδὸν ὕδωρ, παρά τε ῥείων χθόνα Σούσων.


### Line 1075

Τὸῦ δʼ ἂν ἐπὶ πλευρῇσιν ἴδοις εὐωπὸν Ἀχάτην,


### Line 1076

κείμενον οἷα κύλινδρον ἐπὶ χθονὸς, ὅν ῥ’ ἀπὸ πέτρης


### Line 1077

χειμερίου ποταμοῖο κάτω σύρουσι χαράδραι.


### Line 1078

Αἰεὶ δ᾿  αὖ λιαροῖο γεγηθότες ἐξ ἀνέμοιο


### Line 1079

καρποὶ τηλεθάουσιν ἐπήτριμοι ἀλλήλοισιν.


### Line 1080

Φράζεο δʼ εἰς αὐγὰς λοιπὸν πόρον Ἀσίδος αἴης


### Line 1081

ἐγγύθι γάρ τοι πέζα τελείεται ἠπείροιο.


### Line 1082

Ἤτοι μὲν παρὰ χεῦμα τὸ Περσικὸν Ὠκεανοῖο


### Line 1083

Καρμανοὶ ναίουσιν ὑπʼ ἠελίῳ ἀνιόντι,


### Line 1084

Περσίδος οὐκ ἀπάνευθε διάνδιχα γαῖαν ἔχοντες,


### Line 1085

οἱ μὲν ὑπειράλιοι, τοὶ δʼ ἔνδοθεν ἠπειρῶται.


### Line 1086

Τῶν δὲ πρὸς ἀντολίην Γεδρωσῶν ἕλκεται αἶα,


### Line 1087

γείτων Ὠκεανοῦ μεγακήτεος, οἷσι πρὸς αὐγὰς


### Line 1088

Ἰνδὸν πὰρ ποταμὸν νότιοι Σκύθαι ἐνναίουσιν,


### Line 1089

ὅς ῥά τʼ Ἐρυθραίης κατεναντίον εἶσι θαλάσσης,


### Line 1090

λαβρότατον ῥόον ὠκὺν ἐπὶ νότον ὀρθὸν ἐλαύνων,


### Line 1091

ἀρξάμενος τὰ πρῶτʼ ἀπὸ Καυκάσου ἠνεμόεντος.


### Line 1092

Δισσὰ δέ οἱ στόματ᾿ ἐστίμέσην δ᾿ ἐπιδέδρομε νῆσον,


### Line 1093

νῆσον, τὴν καλέουσιν ἐπυχθόνιοι Παταληνήν.


### Line 1094

Κεῖνός τοι πολέων ἀποτέμνεται ἔθνεα φωτῶν·


### Line 1095

ἤτοι μὲν δύνοντος ἐπὶ κλίσιν ἠελίοιο


### Line 1096

Ὠρείτας τʼ Ἄριβάς τε λινοχλαίνους τʼ Ἀραχώτας,


### Line 1097

Σατραΐδας θʼ,δσσους τε παρὰ πτυχὶ Παρνησοῖο,


### Line 1098

ξυνῆ ὁμῶς μάλα πάντας ἐπωνυμίην Ἀριηνούς,


### Line 1099

οὐ χθόνα ναιετάοντας ἐπήρατον, ἀλλ᾿  ὑπὸ λεπτῇ


### Line 1100

ψάμμῳ πεπληθυῖαν ἰδὲ ῥώπεσσι δασεῖαν·


### Line 1101

ἀλλʼ ἔμπης ζωοῖσιν ἐπαρκέες εἰσὶ κέλευθοι


### Line 1102

ἄλλον γάρ σφισιν ὄλβον ἀκήρατον αἶα κομίζει·


### Line 1103

πάντη γὰρ λίθος ἐστὶν ἐρυθροῦ κουραλίοιο,


### Line 1104

πάντη δʼ αὖ πέτρῃσιν ὑπὸ φλέβες ὠδίνουσι


### Line 1105

χρυσείης κυανῆς τε καλὴν πλάκα σαπφείροιο,


### Line 1106

τῆς ἀποτεμνόμενοι βιοτήσιον ὦνον ἔχουσιν.


### Line 1107

Πρὸς δʼ αὐγὰς Ἰνδῶν ἐρατὴ παραπέπταται αἶα,


### Line 1108

πασάων πυμάτη, παρὰ χείλεσιν Ὠκεανοῖο,


### Line 1109

ἥν ῥάτ ἀνερχόμενος μακάρων ἐπὶ ἔργα καὶ ἀνδρῶν


### Line 1110

ἠέλιος πρώτῃσιν ἐπιφλέγει ἀκτίνεσσιν.


### Line 1111

Τῷ γαίης ναέται μὲν ὑπὸ χρόα, κυανέουσι,


### Line 1112

θεσπέσιον λιπόωντες, ἐειδομένας δʼ ὑακίνθῳ


### Line 1113

πιοτάτας φορέουσιν ἐπὶ κράτεσφιν ἐθείρας.


### Line 1114

Τῶν δʼ οἱ μὲν χρυσοῖο μεταλλεύουσι γενέθλην,


### Line 1115

ψάμμον ἐϋγνάμπτῃσι λαχαίνοντες μακέλῃσιν·


### Line 1116

οἱ δʼ ἱστοὺς ὑφόωσι λινεργέας· οἱ δʼ ἐλεφάντων


### Line 1117

ἀργυφέους πρισθέντας ἀποξύουσιν ὀδόντας·


### Line 1118

ἄλλοι δʼ ἰχνεύουσιν ἐπὶ προβολῇσιν ἀναύρων


### Line 1119

ἤ που βηρύλλου γλαυκὴν λίθον ἢ ἀδάμαντα


### Line 1120

μαρμαίροντʼ ἢ χλωρὰ διαυγάζουσαν ἴασπιν


### Line 1121

ἢ καὶ γλαυκιόωντα λίθον καθαροῖο τοπάζου


### Line 1122

καὶ γλυκερὴν ἀμέθυστον ὑπηρέμα πορφυρέουσαν·


### Line 1123

παντοῖον γὰρ γαῖα μετʼ ἀνδράσιν ὄλβον ἀέξει,


### Line 1124

ἀενάοις ποταμοῖσι κατάρρυτος ἔνθα καὶ ἔνθα.


### Line 1125

Ναὶ μὴν καὶ λειμῶνες ἀεὶ κομόωσι πετήλοις·


### Line 1126

ἄλλοθι μὲν γὰρ κέγχρος ἀέξεται, ἄλλοθι δʼ αὖτε


### Line 1127

ὗλαι τηλεθόωσιν Ἐρυθραίου καλάμοιο.


### Line 1128

Φράζεο δ᾿ , ὥς τοι σχῆμα καὶ ὡς ποταμοὺς ἐνέποιμι


### Line 1129

οὔρεά τʼ ἠνεμόεντα καὶ αὐτῆς ἔθνεα γαίης.


### Line 1130

Ἤτοι μὲν πισύρεσσιν ἐπὶ πλευρῇσιν ἄρηρε


### Line 1131

πάσῃσιν λοξῇσιν, ἀλιγκίη εἴδεϊ ῥόμβου·


### Line 1132

ἀλλά τοι ἑσπερίοις μὲν ὁμούριος ὕδασιν Ἰνδὸς


### Line 1133

γαῖαν ἀποτμήγει, νότιον δʼ ἁλὸς οἴδματʼ Ἐρυθρῆς,


### Line 1134

Γάγγης δʼ εἰς αὐγὰς,ὁ δὲ Καύκασος ἐς πόλον ἄρκτων.


### Line 1135

Καὶ τὴν μὲν πολλοί τε καὶ ὄλβιοι ἄνδρες ἔχουσιν,


### Line 1136

οὐχ ἅμα ναιετάοντες ὁμώνυμοι, ἀλλὰ διαμφὶς


### Line 1137

κεκριμένοι, ποταμοῦ μὲν ἀπειρεσίου πέλας Ἰνδοῦ


### Line 1138

Δαρδανέες, τόθι λοξὸν ἀπὸ σκοπέλων Ἀκεσίνην


### Line 1139

συρόμενον δέχεται πλωτὸς νήεσσιν Ὑδάσπης.


### Line 1140

Τοῖς δ᾿  ἔπι καὶ Κώφης τρίτος ἕσπεται ἀργυροδίνης·


### Line 1141

τῶν δὲ μέσοι ναίουσι Σάβαι καὶ Ταξίλοι ἄνδρες,


### Line 1142

Σκόδροι δʼ ἑξείης· ἐπὶ δʼ ἕσπεται ἄγρια φῦλα


### Line 1143

Πευκαλέων· μετὰ τοὺς δὲ Διωνύσου θεράποντες


### Line 1144

Γαργαρίδαι ναίουσιν, ὅθι χρυσοῖο γενέθλην


### Line 1145

δαιδαλέην Ὕπανίς τε φέρει θεῖός τε Μάγαρσος,


### Line 1146

λαβρότατοι ποταμῶν· ἀπὸ δʼ οὔρεος Ἠμωδοῖο


### Line 1147

ὀρνύμενοι προρέουσιν ἐπὶ Γαγγήτιδα χώρην,


### Line 1148

πρὸς νότον ἑλκόμενοι παρὰ τέρματα Κωλίδος αἴης.


### Line 1149

Ἡ δʼ ἤτοι προνένευκεν ἐπ᾿  Ὠκεανὸν βαθυδίνην,


### Line 1150

ἠλίβατος, ταχινοῖσι δυσέμβατος οἰωνοῖσιν·


### Line 1151

τοὔνεκά μιν καὶ φῶτες ἐπικλείουσιν Ἄορνιν.


### Line 1152

Ἔστι δέ τις θηητὸς ἐϋρρείτην παρὰ Γάγγην


### Line 1153

χῶρος τιμήεις τε καὶ ἱερὸς, ὃν ποτε Βάκχος


### Line 1154

θυμαίνων ἐπάτησεν, ὅτ᾿  ἠλλάσσοντο μὲν ἁβραὶ


### Line 1155

Αηνάων νεβρῖδες ἐς ἀσπίδας, ἐς δὲ σίδηρον


### Line 1156

θύρσοι μαιμώοντο καὶ ἐς σπείρημα δρακόντων


### Line 1157

ζωστῆρές θʼ ἕλικές τε πολυγνάμπτης ἑλίνοιο,


### Line 1158

ἦμος ὅτ᾿  ἀφραδίῃσι θεοῦ ἀτίτησαν ἑορτήν.


### Line 1159

Τοὔνεκα Νυσαίην μὲν ἐφημίξαντο κέλευθον,


### Line 1160

κόσμω δʼ ἐστήσαντο σὺν υἱάσιν ὄργια πάντα.


### Line 1161

Αὐτὸς δʼ ὁππότε φῦλα κελαινδῶν ὤλεσεν Ἰνδῶν,


### Line 1162

ʼΗμωδῶν ὀρέων ἐπεβήσατο, τῶν ὑπὸ πέζαν


### Line 1163

ἕλκεται ἠῴοιο μέγας ῥόος Ὠκεανοῖο.


### Line 1164

Ἔνθα δύω στήλας ἐρύσας περὶ τέρματα γαίης,


### Line 1165

καγχαλόων μετὰ χεῦμα κατήλυθεν Ἰσμηνοῖο.


### Line 1166

Τόσσοι μὲν κατὰ γαῖαν ὑπέρτατοι ἄνδρες ἔασιν·


### Line 1167

ἄλλοι δʼ ἔνθα καὶ ἔνθα κατʼ ἠπείρους ἀλόωνται


### Line 1168

μυρίοι, οὓς οὐκ ἄν τις ἀριφραδέως ἀγορεύσοι


### Line 1169

θνητὸς ἐών· μοῦνοι δὲ θεοὶ ῥέα πάντα δύνανται.


### Line 1170

Αὐτοὶ γὰρ καὶ πρῶτα θεμείλια τορνώσαντο,


### Line 1171

καὶ βαθὺν οἶμον ἔδειξαν ἀμετρήτοιο θαλάσσης·


### Line 1172

αὐτοὶ δʼ ἔμπεδα πάντα βίῳ διετεκμήραντο,


### Line 1173

ἄστρα διακρίναντες, ἐκληρώσαντο δʼ ἑκάστῳ


### Line 1174

μοῖραν ἔχειν πόντοιο καὶ ἠπείροιο βαθείης.


### Line 1175

Τῷ ῥα καὶ ἀλλοίην ῥυσμοῦ φύσιν ἔλλαχʼ ἑκάστη


### Line 1176

ἡ μὲν γὰρ λευκή τε καὶ ἀργινόεσσα τέτυκται,


### Line 1177

ἡ δὲ κελαινοτέρη, ἡ δʼ ἀμφοτέρων λάχε μορφήν·


### Line 1178

ἄλλη δʼ Ἀσσυρίης ἐναλιγκίη ἄνθεί μίλτου,


### Line 1179

ἄλλαι δʼ ἀλλοῖαι· τὼς γὰρ μέγας ἐφράσατο Ζεύς.


### Line 1180

Οὕτως ἀνθρώποις ἑτεροίια πάντα τέτυκται.


### Line 1181

Ὑμεῖς δʼ ἤπειροί τε καὶ εἰν ἁλὶ χαίρετε, νῆσοι,


### Line 1182

ὕδατά τʼ Ὠκεανοῖο καὶ ἱερὰ χεύματα πόντου


### Line 1183

καὶ ποταμοὶ κρῆναί τε καὶ οὔρεα βησσήεντα.


### Line 1184

Ἤδη γὰρ πάσης μὲν ἐπέδραμον οἶδμα θαλάσσης,


### Line 1185

ἤδη δʼ ἠπείρων σκολιὸν πόρον· ἀλλά μοι ὕμνων


### Line 1186

αὐτῶν ἐκ μακάρων ἀντάξιος εἴη ἀμοιβή.

