---
title: "Batrachomyomachia"
subtitle: |
	An Open Greek and Latin Edition \ 
author: ""
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions


### Corrected And Encoded The Text

Digital Divide Data  
  
### Editor-In-Chief, Perseus Digital Library

Gregory Crane  
  
### Project Manager (University Of Leipzig)

Matt Munson  
  
### Project Assistant (University Of Leipzig)

Annette Gessner  
  
### Lead Developer (University Of Leipzig)

Thibault Clérice  
  
### Technical Advisor

Bruce Robertson  
  
### Markdown and PDF Production

This version was produced by [TEItoCEX](https://github.com/ThomasK81/TEItoCEX) written by Thomas Koentges.

# Batrachomyomachia

### Line 1

Ἀρχόμενος πρώτης σελίδος χορὸν ἐξ Ἑλικῶνος


### Line 2

ἐλθεῖν εἰς ἐμὸν ἦτορ ἐπεύχομαι εἵνεκ᾿ ἀοιδῆς,


### Line 3

ἣν νέον ἐν δέλτοισιν ἐμοῖς ἐπὶ γούνασι θῆκα,


### Line 4

δῆριν ἀπειρεσίην, πολεμόκλονον ἔργον Ἄρηος,


### Line 5

εὐχόμενος μερόπεσσιν ἐς οὔατα πᾶσι βαλέσθαι


### Line 6

πῶς μύες ἐν βατράχοισιν ἀριστεύσαντες ἔβησαν,


### Line 7

γηγενέων ἀνδρῶν μιμούμενοι ἔργα Γιγάντων,


### Line 8

ὡς λόγος ἐν θνητοῖσιν ἔην· τοίην δʼ ἔχεν ἀρχήν.


### Line 9

Μῦς ποτε διψαλέος γαλέης κίνδυνον ἀλύξας,


### Line 10

πλησίον ἐν λίμνῃ λίχνον προσέθηκε γένειον,


### Line 11

ὕδατι τερπόμενος μελιηδέϊ· τὸν δὲ κατεῖδε


### Line 12

λιμνόχαρις πολύφημος, ἔπος δʼ ἐφθέγξατο τοῖον·


### Line 13

Ξεῖνε τίς εἶ; πόθεν ἦλθες ἐπʼ ἠϊόνας; τίς ὁ φύσας;


### Line 14

πάντα δʼ ἀλήθευσον, μὴ ψευδόμενόν σε νοήσω.


### Line 15

εἰ γάρ σε γνοίην φίλον ἄξιον ἐς δόμον ἄξω·


### Line 16

δῶρα δέ τοι δώσω ξεινήϊα πολλὰ καὶ ἐσθλά.


### Line 17

εἰμὶ δʼ ἐγὼ βασιλεὺς Φυσίγναθος, ὃς κατὰ λίμνην


### Line 18

τιμῶμαι βατράχων ἡγούμενος ἤματα πάντα·


### Line 19

καί με πατὴρ Πηλεὺς ἀνεθρέψατο, Ὑδρομεδούσῃ


### Line 20

μιχθεὶς ἐν φιλότητι παρʼ ὄχθας Ἠριδανοῖο.


### Line 21

καὶ σὲ δʼ ὁρῶ καλόν τε καὶ ἄλκιμον ἔξοχον ἄλλων,


### Line 22

σκηπτοῦχον βασιλῆα καὶ ἐν πολέμοισι μαχητὴν


### Line 23

ἔμμεναι· ἀλλʼ ἄγε θᾶσσον ἑὴν γενεὴν ἀγόρευε.


### Line 24

Τὸν δʼ αὖ Ψιχάρπαξ ἀπαμείβετο φώνησέν τε·


### Line 25

τίπτε γένος τοὐμὸν ζητεῖς; δῆλον δʼ ἐν ἅπασιν


### Line 26

ἀνθρώποις τε θεοῖς τε καὶ οὐρανίοις πετεηνοῖς.


### Line 27

Ψιχάρπαξ μὲν ἐγὼ κικλήσκομαι· εἰμὶ δὲ κοῦρος


### Line 28

Τρωξάρταο πατρὸς μεγαλήτορος· ἡ δέ νυ μήτηρ


### Line 29

Λειχομύλη, θυγάτηρ Πτερνοτρώκτου βασιλῆος.


### Line 30

γείνατο δʼ ἐν καλύβῃ με καὶ ἐξεθρέψατο βρωτοῖς,


### Line 31

σύκοις καὶ καρύοις καὶ ἐδέσμασι παντοδαποῖσιν.


### Line 32

πῶς δὲ φίλον ποιῇ με, τὸν ἐς φύσιν οὐδὲν ὁμοῖον;


### Line 33

σοὶ μὲν γὰρ βίος ἐστὶν ἐν ὕδασιν· αὐτὰρ ἔμοιγε


### Line 34

ὅσσα παρʼ ἀνθρώποις τρώγειν ἔθος· οὐδέ με λήθει


### Line 35

ἄρτος τρισκοπάνιστος ἀπʼ εὐκύκλου κανέοιο,


### Line 36

οὐδὲ πλακοῦς τανύπεπλος ἔχων πολὺ σησαμότυρον,


### Line 37

οὐ τόμος ἐκ πτέρνης, οὐχ ἥπατα λευκοχίτωνα,


### Line 38

οὐ τυρὸς νεόπηκτος ἀπὸ γλυκεροῖο γάλακτος,


### Line 39

οὐ χρηστὸν μελίτωμα, τὸ καὶ μάκαρες ποθέουσιν,


### Line 40

οὐδʼ ὅσα πρὸς θοίνας μερόπων τεύχουσι μάγειροι,


### Line 41

κοσμοῦντες χύτρας ἀρτύμασι παντοδαποῖσιν.


### Line 53

οὐ τρώγω ῥαφάνους, οὐ κράμβας, οὐ κολοκύντας,


### Line 54

οὐ σεύτλοις χλωροῖς ἐπιβόσκομαι, οὐδὲ σελίνοις·


### Line 55

ταῦτα γὰρ ὑμέτερʼ ἐστὶν ἐδέσματα τῶν κατὰ λίμνην.


### Line 56

Πρὸς τάδε μειδήσας Φυσίγναθος ἀντίον ηὔδα·


### Line 57

ξεῖνε λίην αὐχεῖς ἐπὶ γαστέρι· ἔστι καὶ ἡμῖν


### Line 58

πολλὰ μάλʼ ἐν λίμνῃ καὶ ἐπὶ χθονὶ θαύματʼ ἰδέσθαι.


### Line 59

ἀμφίβιον γὰρ ἔδωκε νομὴν βατράχοισι Κρονίων,


### Line 60

σκιρτῆσαι κατὰ γαῖαν, ἐν ὕδασι σῶμα καλύψαι,


### Line 61

στοιχείοις διττοῖς μεμερισμένα δώματα ναίειν.


### Line 62

εἰ δʼ ἐθέλεις καὶ ταῦτα δαήμεναι εὐχερές ἐστι·


### Line 63

βαῖνέ μοι ἐν νώτοισι, κράτει δέ με μήποτʼ ὀλίσθῃς,


### Line 42

οὐδέποτε πτολέμοιο κακὴν ἀπέφυγον ἀϋτήν,


### Line 43

ἀλλʼ εὐθὺς μετὰ μῶλον ἰὼν προμάχοισιν ἐμίχθην.


### Line 44

ἄνθρωπον οὐ δέδια καί περ μέγα σῶμα φοροῦντα,


### Line 45

ἀλλʼ ἐπὶ λέκτρον ἰὼν ἄκρον δάκτυλον δάκνω,


### Line 46

καὶ πτέρνης λαβόμην, καὶ οὐ πόνος ἵκανεν ἄνδρα,


### Line 47

νήδυμος οὐκ ἀπέφυγεν ὕπνος δάκνοντος ἐμεῖο.


### Line 48

ἀλλὰ δύω μάλα πάντα τὰ δείδια πᾶσαν ἐπʼ αἶαν,


### Line 49

κίρκον καὶ γαλέην, οἵ μοι μέγα πένθος ἄγουσιν,


### Line 50

καὶ παγίδα στονόεσσαν, ὅπου δολόεις πέλε πότμος·


### Line 51

πλεῖστον δὴ γαλέην περιδείδια, ἥ τις ἀρίστη,


### Line 52

ἣ καὶ τρωγλοδύνοντα κατὰ τρώγλην ἐρεείνει.


### Line 64

ὅππως γηθόσυνος τὸν ἐμὸν δόμον εἰσαφίκηαι.


### Line 65

Ὣς ἄρʼ ἔφη καὶ νῶτʼ ἐδίδου· ὁ δʼ ἔβαινε τάχιστα


### Line 66

χεῖρας ἔχων τρυφεροῖο κατʼ αὐχένος ἅμματι κούφῳ.


### Line 67

καὶ τὸ πρῶτον ἔχαιρεν ὅτʼ ἔβλεπε γείτονας ὅρμους,


### Line 68

νήξει τερπόμενος Φυσιγνάθου· ἀλλʼ ὅτε δή ῥα


### Line 69

κύμασι πορφυρέοισιν ἐκλύζετο πολλὰ δακρύων


### Line 70

ἄχρηστον μετάνοιαν ἐμέμφετο, τίλλε δὲ χαίτας,


### Line 71

καὶ πόδας ἔσφιγγεν κατὰ γαστέρος, ἐν δέ οἱ ἦτορ


### Line 72

πάλλετʼ ἀηθείῃ καὶ ἐπὶ χθόνα βούλεθʼ ἱκέσθαι·


### Line 73

δεινὰ δʼ ὑπεστενάχιζε φόβου κρυόεντος ἀνάγκῃ.


### Line 74

οὐρὴν μὲν πρῶτʼ ἔπλασʼ ἐφʼ ὕδασιν ἠΰτε κώπην


### Line 75

σύρων, εὐχόμενος δὲ θεοῖς ἐπὶ γαῖαν ἱκέσθαι


### Line 76

ὕδασι πορφυρέοισιν ἐκλύζετο, πολλὰ δʼ ἐβώστρει·


### Line 77

καὶ τοῖον φάτο μῦθον ἀπὸ στόματός τʼ ἀγόρευσεν·


### Line 78

Οὐχ οὕτω νώτοισιν ἐβάστασε φόρτον ἔρωτος


### Line 79

ταῦρος ὅτʼ Εὐρώπην διὰ κύματος ἦγʼ ἐπὶ Κρήτην


### Line 80

ὡς μῦν ἁπλώσας ἐπινώτιον ἦγεν ἐς οἶκον


### Line 81

βάτραχος ὑψώσας ὠχρὸν δέμας ὕδατι λευκῷ.


### Line 82

Ὕδρος δʼ ἐξαίφνης ἀνεφαίνετο, πικρὸν ὅραμα


### Line 83

ἀμφοτέροις· ὀρθὸν δʼ ὑπὲρ ὕδατος εἶχε τράχηλον.


### Line 84

τοῦτον ἰδὼν κατέδυ Φυσίγναθος, οὔ τι νοήσας


### Line 85

οἷον ἑταῖρον ἔμελλεν ἀπολλύμενον καταλείπειν.


### Line 86

δῦ δὲ βάθος λίμνης καὶ ἀλεύατο κῆρα μέλαιναν.


### Line 87

κεῖνος δʼ ὡς ἀφέθη, πέσεν ὕπτιος εὐθὺς ἐφʼ ὕδωρ,


### Line 88

καὶ χεῖρας ἔσφιγγε καὶ ὀλλύμενος κατέτριζε.


### Line 89

πολλάκι μὲν κατέδυνεν ὑφʼ ὕδατι, πολλάκι δʼ οὖτε


### Line 90

λακτίζων ἀνέδυνε· μόρον δʼ οὐκ ἦν ὑπαλύξαι.


### Line 91

δευόμεναι δὲ τρίχες πλεῖον βάρος εἷλκον ἐπʼ αὐτῷ·


### Line 92

ὕδασι δʼ ὀλλύμενος τοίους ἐφθέγξατο μύθους·


### Line 93

Οὐ λήσεις δολίως Φυσίγναθε ταῦτα ποιήσας,


### Line 94

ναυηγὸν ῥίψας ἀπὸ σώματος ὡς ἀπὸ πέτρης.


### Line 95

οὐκ ἄν μου κατὰ γαῖαν ἀμείνων ἦσθα κάκιστε


### Line 96

παγκρατίῳ τε πάλῃ τε καὶ εἰς δρόμον· ἀλλὰ πλανήσας


### Line 97

εἰς ὕδωρ μʼ ἔρριψας. ἔχει θεὸς ἔκδικον ὄμμα.


### Line 99

Ὣς εἰπὼν ἀπέπνευσεν ἐν ὕδασι· τὸν δὲ κατεῖδεν


### Line 100

Λειχοπίναξ ὄχθῃσιν ἐφεζόμενος μαλακῇσιν·


### Line 97a

ποινὴν ἀντέκτισίν τʼ ὀρθὴν ὅς κʼ ἀποδώσει


### Line 98

ποινὴν σὺ τίσεις μυῶν στρατῷ οὐδʼ


### Line 100a

καί ῥα κραιπνότατος μοίρας μυσὶν ἄγγελος ἦλθεν


### Line 101

δεινὸν δʼ ἐξολόλυξε, δραμὼν δʼ ἤγγειλε μύεσσιν.


### Line 102

ὡς δʼ ἔμαθον τὴν μοῖραν ἔδυ χόλος αἰνὸς ἅπαντας.


### Line 103

καὶ τότε κηρύκεσσιν ἑοῖς ἐκέλευσαν ὑπʼ ὄρθρον


### Line 104

κηρύσσειν ἀγορήνδʼ ἐς δώματα Τρωξάρταο,


### Line 105

πατρὸς δυστήνου Ψιχάρπαγος, ὃς κατὰ λίμνην


### Line 106

ὕπτιος ἐξήπλωτο νεκρὸν δέμας, οὐδὲ παρʼ ὄχθαις


### Line 107

ἦν ἤδη τλήμων, μέσσῳ δʼ ἐπενήχετο πόντῳ.


### Line 108

ὡς δʼ ἦλθον σπεύδοντες ἅμʼ ἠοῖ, πρῶτος ἀνέστη


### Line 109

Τρωξάρτης ἐπὶ παιδὶ χολούμενος, εἶπέ τε μῦθον·


### Line 110

Ὦ φίλοι εἰ καὶ μοῦνος ἐγὼ κακὰ πολλὰ πέπονθα


### Line 111

ἐκ βατράχων, ἡ πεῖρα κακὴ πάντεσσι τέτυκται.


### Line 112

εἰμὶ δʼ ἐγὼ δύστηνος ἐπεὶ τρεῖς παῖδας ὄλεσσα.


### Line 113

καὶ τὸν μὲν πρῶτόν γε κατέκτανεν ἁρπάξασα


### Line 114

ἔχθιστος γαλέη, τρώγλης ἔκτοσθεν ἑλοῦσα.


### Line 115

τὸν δʼ ἄλλον πάλιν ἄνδρες ἀπηνέες ἐς μόρον εἷλξαν


### Line 116

καινοτέραις τέχναις ξύλινον δόλον ἐξευρόντες,


### Line 118

ὃ τρίτος ἦν ἀγαπητὸς ἐμοὶ καὶ μητέρι κεδνῇ,


### Line 119

τοῦτον ἀπέπνιξεν Φυσίγναθος ἐς βυθὸν ἄξας.


### Line 120

ἀλλʼ ἄγεθʼ ὁπλίζεσθε καὶ ἐξέλθωμεν ἐπʼ αὐτοὺς


### Line 121

σώματα κοσμήσαντες ἐν ἔντεσι δαιδαλέοισιν.


### Line 117

ἢν παγίδα καλέουσι, μυῶν ὀλέτειραν ἐοῦσαν.


### Line 122

Ταῦτʼ εἰπὼν ἀνέπεισε καθοπλίζεσθαι ἅπαντας.


### Line 123

καὶ τοὺς μέν ῥʼ ἐκόρυσσεν Ἄρης πολέμοιο μεμηλώς·


### Line 124

κνημῖδας μὲν πρῶτον ἐφήρμοσαν εἰς δύο μηρούς,


### Line 125

ῥήξαντες κυάμους χλωρούς, εὖ δʼ ἀσκήσαντες,


### Line 126

οὓς αὐτοὶ διὰ νυκτὸς ἐπιστάντες κατέτρωξαν.


### Line 127

θώρηκας δʼ εἶχον καλαμοστεφέων ἀπὸ βυρσῶν,


### Line 128

οὓς γαλέην δείραντες ἐπισταμένως ἐποίησαν.


### Line 129

ἀσπὶς δʼ ἦν λύχνου τὸ μεσόμφαλον· ἡ δέ νυ λόγχη


### Line 130

εὐμήκης βελόνη, παγχάλκεον ἔργον Ἄρηος·


### Line 131

ἡ δὲ κόρυς τὸ λέπυρον ἐπὶ κροτάφοις ἐρεβίνθου.


### Line 132

Οὕτω μὲν μύες ἦσαν ἔνοπλοι· ὡς δʼ ἐνόησαν


### Line 133

βάτραχοι ἐξανέδυσαν ἀφʼ ὕδατος, ἐς δʼ ἕνα χῶρον


### Line 134

ἐλθόντες βουλὴν ξύναγον πολέμοιο κακοῖο.


### Line 135

σκεπτομένων δʼ αὐτῶν πόθεν ἡ στάσις ἢ τίς ὁ θρύλλος,


### Line 136

κῆρυξ ἐγγύθεν ἦλθε φέρων ῥάβδον μετὰ χερσίν,


### Line 137

Τυρογλύφου υἱὸς μεγαλήτορος Ἐμβασίχυτρος,


### Line 138

ἀγγέλλων πολέμοιο κακὴν φάτιν, εἶπέ τε τοῖα·


### Line 139

Ὦ βάτραχοι, μύες ὔμμιν ἀπειλήσαντες ἔπεμψαν


### Line 140

εἰπεῖν ὁπλίζεσθαι ἐπὶ πτόλεμόν τε μάχην τε.


### Line 141

εἶδον γὰρ καθʼ ὕδωρ Ψιχάρπαγα ὅν περ ἔπεφνεν


### Line 142

ὑμέτερος βασιλεὺς Φυσίγναθος. ἀλλὰ μάχεσθε


### Line 143

οἵ τινες ἐν βατράχοισιν ἀριστῆες γεγάατε.


### Line 144

Ὣς εἰπὼν ἀπέφηνε· λόγος δʼ εἰς οὔατα πάντων


### Line 145

εἰσελθὼν ἐτάραξε φρένας βατράχων ἀγερώχων·


### Line 146

μεμφομένων δʼ αὐτῶν Φυσίγναθος εἶπεν ἀναστάς·


### Line 147

Ὦ φίλοι οὐκ ἔκτεινον ἐγὼ μῦν, οὐδὲ κατεῖδον


### Line 148

ὀλλύμενον· πάντως δʼ ἐπνίγη παίζων παρὰ λίμνην,


### Line 149

νήξεις τὰς βατράχων μιμούμενος· οἱ δὲ κάκιστοι


### Line 150

νῦν ἐμὲ μέμφονται τὸν ἀναίτιον· ἀλλʼ ἄγε βουλὴν


### Line 151

ζητήσωμεν ὅπως δολίους μύας ἐξολέσωμεν.


### Line 152

τοιγὰρ ἐγὼν ἐρέω ὥς μοι δοκεῖ εἶναι ἄριστα.


### Line 153

σώματα κοσμήσαντες ἐν ὅπλοις στῶμεν ἅπαντες


### Line 154

ἄκροις πὰρ χείλεσσιν, ὅπου κατάκρημνος ὁ χῶρος·


### Line 155

ἡνίκα δʼ ὁρμηθέντες ἐφʼ ἡμέας ἐξέλθωσι,


### Line 156

δραξάμενοι κορύθων, ὅς τις σχεδὸν ἀντίος ἔλθῃ,


### Line 157

ἐς λίμνην αὐτοὺς σὺν ἐκείναις εὐθὺ βάλωμεν.


### Line 158

οὕτω γὰρ πνίξαντες ἐν ὕδασι τοὺς ἀκολύμβους


### Line 159

στήσομεν εὐθύμως τὸ μυοκτόνον ὧδε τρόπαιον.


### Line 160

Ὣς εἰπὼν ἀνέπεισε καθοπλίζεσθαι ἅπαντας.


### Line 161

φύλλοις μὲν μαλαχῶν κνήμας ἑὰς ἀμφεκάλυψαν,


### Line 162

θώρηκας δʼ εἶχον καλῶν χλοερῶν ἀπὸ σεύτλων,


### Line 163

φύλλα δὲ τῶν κραμβῶν εἰς ἀσπίδας εὖ ἤσκησαν,


### Line 164

ἔγχος δʼ ὀξύσχοινος ἑκάστῳ μακρὸς ἀρήρει,


### Line 165

καί ῥα κέρα κοχλιῶν λεπτῶν ἐκάλυπτε κάρηνα.


### Line 166

φραξάμενοι δʼ ἔστησαν ἐπʼ ὄχθαις ὑψηλαῖσι


### Line 167

σείοντες λόγχας, θυμοῦ δʼ ἔμπλητο ἕκαστος.


### Line 168

Ζεὺς δὲ θεοὺς καλέσας εἰς οὐρανὸν ἀστερόεντα,


### Line 169

καὶ πολέμου πληθὺν δείξας κρατερούς τε μαχητάς,


### Line 170

πολλοὺς καὶ μεγάλους ἠδʼ ἔγχεα μακρὰ φέροντας,


### Line 171

οἷος Κενταύρων στρατὸς ἔρχεται ἠὲ Γιγάντων,


### Line 172

ἡδὺ γελῶν ἐρέεινε· τίνες βατράχοισιν ἀρωγοὶ


### Line 173

ἢ μυσὶν ἀθανάτων; καὶ Ἀθηναίην προσέειπεν·


### Line 174

Ὦ θύγατερ μυσὶν ἦ ῥα βοηθήσουσα πορεύσῃ;


### Line 175

καὶ γὰρ σοῦ κατὰ νηὸν ἀεὶ σκιρτῶσιν ἅπαντες


### Line 176

κνίσῃ τερπόμενοι καὶ ἐδέσμασι παντοδαποῖσιν.


### Line 177

Ὣς ἄρʼ ἔφη Κρονίδης· τὸν δὲ προσέειπεν Ἀθήνη·


### Line 178

ὦ πάτερ οὐκ ἄν πώ ποτʼ ἐγὼ μυσὶ τειρομένοισιν


### Line 179

ἐλθοίμην ἐπαρωγός, ἐπεὶ κακὰ πολλὰ μʼ ἔοργαν


### Line 180

στέμματα βλάπτοντες καὶ λύχνους εἵνεκ᾿ ἐλαίου.


### Line 181

τοῦτο δέ μοι λίην ἔδακε φρένας οἷον ἔρεξαν.


### Line 182

πέπλον μου κατέτρωξαν ὃν ἐξύφηνα καμοῦσα


### Line 183

ἐκ ῥοδάνης λεπτῆς καὶ στήμονα μακρὸν ἔνησα,


### Line 170a

ὡς βατράχων στρατὸς ἔβρεμεν εὖτε γιγάντων


### Line 170b

καὶ μῦες κενταύρων μεγαλαύχων ἦσαν ὁμοῖοι


### Line 184

τρώγλας τʼ ἐμποίησαν· ὁ δʼ ἠπητής μοι ἐπέστη


### Line 185

καὶ πράσσει με τόκον· τὸ δὲ ῥίγιον ἀθανάτοισιν.


### Line 186

χρησαμένη γὰρ ἔνησα καὶ οὐκ ἔχω ἀνταποδοῦναι.


### Line 187

ἀλλʼ οὐδʼ ὣς βατράχοισιν ἀρηγέμεναι βουλήσω.


### Line 188

εἰσὶ γὰρ οὐδʼ αὐτοὶ φρένας ἔμπεδοι, ἀλλά με πρῴην


### Line 189

ἐκ πολέμου ἀνιοῦσαν ἐπεὶ λίην ἐκοπώθην,


### Line 190

ὕπνου δευομένην οὐκ εἴασαν θορυβοῦντες


### Line 191

οὐδʼ ὀλίγον καταμῦσαι· ἐγὼ δʼ ἄϋπνος κατεκείμην·


### Line 192

τὴν κεφαλὴν ἀλγοῦσαν, ἕως ἐβόησεν ἀλέκτωρ.


### Line 193

ἀλλʼ ἄγε παυσώμεσθα θεοὶ τούτοισιν ἀρήγειν,


### Line 194

μή κέ τις ὑμείων τρωθῇ βέλει ὀξυόεντι·


### Line 195

εἰσὶ γὰρ ἀγχέμαχοι, εἰ καὶ θεὸς ἀντίον ἔλθοι·


### Line 196

πάντες δʼ οὐρανόθεν τερπώμεθα δῆριν ὁρῶντες.


### Line 197

Ὣς ἄρʼ ἔφη· καὶ τῇ γε θεοὶ ἐπεπείθοντʼ ἄλλοι,


### Line 198

πάντες δʼ αὖτʼ εἰσῆλθον ἀολλέες εἰς ἕνα χῶρον.


### Line 199

καὶ τότε κώνωπες μεγάλας σάλπιγγας ἔχοντες


### Line 200

δεινὸν ἐσάλπιγξαν πολέμου κτύπον· οὐρανόθεν δὲ


### Line 201

Ζεὺς Κρονίδης βρόντησε, τέρας πολέμοιο κακοῖο.


### Line 202

Πρῶτος δʼ Ὑψιβόας Λειχήνορα οὔτασε δουρὶ


### Line 203

ἑσταότʼ ἐν προμάχοις κατὰ γαστέρα ἐς μέσον ἧπαρ·


### Line 204

κὰδ δʼ ἔπεσεν πρηνής, ἁπαλὰς δʼ ἐκόνισεν ἐθείρας.


### Line 205

δούπησεν δὲ πεσών, ἀράβησε δὲ τεύχεʼ ἐπʼ αὐτῷ.


### Line 206

Τρωγλοδύτης δὲ μετʼ αὐτὸν ἀκόντισε Πηλείωνος,


### Line 207

πῆξεν δʼ ἐν στέρνῳ στιβαρὸν δόρυ· τὸν δὲ πεσόντα


### Line 208

εἷλε μέλας θάνατος, ψυχὴ δʼ ἐκ σώματος ἔπτη.


### Line 209

Σευτλαῖον δʼ ἂρ ἔπεφνε βαλὼν κέαρ Ἐμβασίχυτρος,


### Line 210

Ἀρτοφάγος δὲ Πολύφωνον κατὰ γαστέρα τύψε·


### Line 211

ἤριπε δὲ πρηνής, ψυχὴ δὲ μελέων ἐξέπτη.


### Line 212

Λιμνόχαρις δʼ ὡς εἶδεν ἀπολλύμενον Πολύφωνον,


### Line 213

Τρωγλοδύτην ἁπαλοῖο διʼ αὐχένος τρῶσεν ἐπιφθὰς


### Line 213a

πέτρῳ μυλοειδέϊ· τὸν δὲ σκότος ὄσσε κάλυψε·


### Line 214

Ὠκιμίδην δ᾿ ἄχος εἷλε καὶ ἤλασεν ὀξέϊ σχοίνῳ


### Line 215

οὐδʼ ἐξέσπασεν ἔγχος ἐναντίον· ὡς δʼ ἐνόησε


### Line 216

Λειχήνωρ δʼ αὐτοῖο τιτύσκετο δουρὶ φαεινῷ


### Line 217

καὶ βάλεν, οὐδʼ ἀφάμαρτε καθʼ ἧπαρ· ὡς δʼ ἐνόησε


### Line 218

Κοστοφάγον φεύγοντα βαθείαις ἔμπεσεν ὄχθαις.


### Line 219

ἀλλʼ οὐδʼ ὣς ἀπέληγε μάχης ἀλλʼ ἤλασεν αὐτόν·


### Line 220

κάππεσε δ᾿, οὐκ ἀνένευσεν, ἐβάπτετο δʼ αἵματι λίμνη


### Line 221

πορφυρέῳ, αὐτὸς δὲ παρʼ ἠιόν᾿ ἐξετανύσθη,


### Line 222

χορδῇσιν λιπαρῇσί τʼ ἐπορνύμενος λαγόνεσσιν.


### Line 223

Τυροφάγον δʼ αὐτῇσιν ἐπʼ ὄχθαις ἐξενάριξεν.


### Line 224

Πτερνογλύφον δὲ ἰδὼν Καλαμίνθιος ἐς φόβον ἦλθεν,


### Line 225

ἥλατο δʼ ἐς λίμνην φεύγων τὴν ἀσπίδα ῥίψας.


### Line 226

Λιτραῖον δʼ ἀρʼ ἔπεφνεν ἀμύμων Βορβοροκοίτης,


### Line 228

χερμαδίῳ πλήξας κατὰ βρέγματος· ἐγκέφαλος δὲ


### Line 229

ἐκ ῥινῶν ἔσταξε, παλάσσετο δʼ αἵματι γαῖα.


### Line 230

Λειχοπίναξ δʼ ἔκτεινεν ἀμύμονα Βορβοροκοίτην,


### Line 231

ἔγχει ἐπαΐξας· τὸν δὲ σκότος ὄσσε κάλυψεν.


### Line 232

Πρασσαῖος δὲ ἰδὼν ποδὸς εἵλκυσε νεκρὸν ἐόντα,


### Line 233

ἐν λίμνῃ δʼ ἀπέπνιξε κρατήσας χειρὶ τένοντα.


### Line 234

Ψιχάρπαξ δʼ ἤμυνʼ ἑτάρου περὶ τεθνειῶτος


### Line 235

καὶ βάλε Πρασσαῖον κατὰ νηδύος ἐς μέσον ἧπαρ,


### Line 236

πῖπτε δέ οἱ πρόσθεν, ψυχὴ δʼ Ἀϊδόσδε βεβήκει.


### Line 237

Κραμβοβάτης δὲ ἰδῶν πηλοῦ δράκα ῥίψεν ἐπʼ αὐτόν,


### Line 238

καὶ τὸ μέτωπον ἔχρισε καὶ ἐξετύφλου παρὰ μικρόν.


### Line 239

ὠργίσθη δʼ ἄρʼ ἐκεῖνος, ἑλὼν δʼ ἄρα χειρὶ παχείῃ


### Line 240

κείμενον ἐν δαπέδῳ λίθον ὄβριμον, ἄχθος ἀρούρης,


### Line 227

Ὑδρόχαρις δʼ ἔπεφνεν Πτερνοφάγον βασιλῆα,


### Line 241

τῷ βάλε Κραμβοβάτην ὑπὸ γούνατα· πᾶσα δʼ ἐκλάσθη


### Line 242

κνήμη δεξιτερή, πέσε δʼ ὕπτιος ἐν κονίῃσι.


### Line 243

Κραυγασίδης δʼ ἤμυνε καὶ αὖθις βαῖνεν ἐπʼ αὐτόν,


### Line 244

τύψε δέ οἱ μέσσην κατὰ γαστέρα· πᾶς δέ οἱ εἴσω


### Line 245

ὀξύσχοινος ἔδυνε, χαμαὶ δʼ ἔκχυντο ἅπαντα


### Line 246

ἔγκατʼ ἐφελκομένῳ ὑπὸ δούρατι χειρὶ παχείῃ·


### Line 247

Τρωγλοδύτης δʼ ὡς εἶδεν ἐπʼ ὄχθῃσιν ποταμοῖο,


### Line 248

σκάζων ἐκ πολέμου ἀνεχάζετο, τείρετο δʼ αἰνῶς·


### Line 249

ἥλατο δʼ ἐς τάφρους, ὅππως φύγῃ αἰπὺν ὄλεθρον.


### Line 250

Τρωξάρτης δʼ ἔβαλεν Φυσίγναθον ἐς ποδὸς ἄκρον.


### Line 252

Πρασσαῖος δʼ ὡς εἶδεν ἔθʼ ἡμίπνουν προπεσόντα,


### Line 253

ἦλθε διὰ προμάχων καὶ ἀκόντισεν ὀξύσχοινον·


### Line 254

οὐδʼ ἔρρηξε σάκος, σχέτο δʼ αὐτοῦ δουρὸς ἀκωκή·


### Line 255

οὐδʼ ἔβαλε τρυφάλειαν ἀμύμονα καὶ τετράχυτρον


### Line 256

δῖος Ὀριγανίων, μιμούμενος αὐτὸν Ἄρηα,


### Line 257

ὃς μόνος ἐν βατράχοισιν ἀρίστευεν καθʼ ὅμιλον·


### Line 258

ὥρμησεν δʼ ἄρʼ ἐπ᾿ αὐτόν· ὁ δʼ ὡς ἴδεν οὐχ ὑπέμεινεν.


### Line 251

ἔσχατος δʼ ἐκ λίμνης ἀνεδύσετο, τείρετο δʼ αἰνῶς


### Line 259

ἥρωας κρατερούς, ἀλλʼ ἔδυνε βένθεσι λίμνης


### Line 260

Ἦν δέ τις ἐν μυσὶ παῖς Μεριδάρπαξ ἔξοχος ἄλλων,


### Line 261

Κναίσωνος φίλος υἱὸς ἀμύμονος ἀρτεπιβούλου·


### Line 262

οἴκαδʼ ἴεν, πολέμου δὲ μετασχεῖν παῖδʼ ἐκέλευεν·


### Line 263

οὗτος ἀναρπάξαι βατράχων γενεὴν ἐπαπείλει·


### Line 264

ἀγχοῦ δʼ ἕστηκεν μενεαίνων ἶφι μάχεσθαι


### Line 265

καὶ ῥήξας καρύοιο μέσην ῥάχιν εἰς δύο μοίρας


### Line 266

φράγδην ἀμφοτέροισι κενώμασι χεῖρας ἔθηκεν·


### Line 267

οἱ δὲ τάχος δείσαντες ἔβαν πάντες κατὰ λίμνην·


### Line 268

καί νύ κεν ἐξετέλεσσεν ἐπεὶ μέγα οἱ σθένος ἦεν,


### Line 269

εἰ μὴ ἄρʼ ὀξὺ νόησε πατὴρ ἀνδρῶν τε θεῶν τε.


### Line 270

καὶ τότʼ ἀπολλυμένους βατράχους ᾤκτειρε Κρονίων,


### Line 271

κινήσας δὲ κάρη τοίην ἐφθέγξατο φωνήν·


### Line 272

Ὢ πόποι ἦ μέγα θαῦμα τόδʼ ὀφθαλμοῖσιν ὁρῶμαι·


### Line 261a

μεριδάρπαξ ὄρχαμος μιμούμενος αὐτὸν ἄρηα


### Line 261b

ὃs μόνος ἐν μύεσσιν ἀρίστευεν καθʼ ὅμιλον


### Line 262a

αὐτὸς δʼ ἑστήκει γαυρούμενος κατὰ λίμνην


### Line 273

οὐ μικρόν με πλήσσει μεριδάρπαξ ὃς κατὰ λίμνην


### Line 274

Ἅρπαξ ἐν βατράχοισιν ἀμείβεται· ἀλλὰ τάχιστα


### Line 275

Παλλάδα πέμψωμεν πολεμόκλονον ἢ καὶ Ἄρηα,


### Line 276

οἵ μιν ἐπισχήσουσι μάχης κρατερόν περ ἐόντα.


### Line 277

Ὣς ἄρʼ ἔφη Κρονίδης· Ἄρης δʼ ἀπαμείβετο μύθῳ·


### Line 278

οὔτʼ ἄρʼ Ἀθηναίης Κρονίδη σθένος οὔτε Ἄρηος


### Line 279

ἰσχύει βατράχοισιν ἀμυνέμεν αἰπὺν ὄλεθρον.


### Line 280

ἀλλʼ ἄγε πάντες ἴωμεν ἀρηγόνες· ἢ τὸ σὸν ὅπλον


### Line 284

κινείσθω· οὕτω γὰρ ἁλώσεται ὅς τις ἄριστος,


### Line 282

ὥς ποτε καὶ Καπανῆα κατέκτανες ὄβριμον ἄνδρα


### Line 283

καὶ μέγαν Ἐγκελάδοντα καὶ ἄγρια φῦλα Γιγάντων.


### Line 285

Ὣς ἄρʼ ἔφη· Κρονίδης δὲ βαλὼν ἀργῆτα κεραυνὸν


### Line 286

πρῶτα μὲν ἐβρόντησα, μέγαν δʼ ἐλέλιξεν Ὄλυμπον.


### Line 289

πάντας μέν ῥʼ ἐφόβησε βαλὼν βατράχους τε μύας τε·


### Line 290

ἀλλʼ οὐδʼ ὣς ἀπέληγε μυῶν στρατός, ἀλλʼ ἔτι μᾶλλον


### Line 291

ἔλπετο πορθήσειν βατράχων γένος αἰχμητάων,


### Line 281

κινείσθω τιτανοκτόνον ὀβριμοεργόν


### Line 281a

Τιτᾶνας πέφνες ἄριστους ἔξοχα πάντων


### Line 287

αὐτὰρ ἔπειτα κεραυνὸν δειμαλέον διὸς ὅπλον


### Line 288

ἧκʼ ἐπιδινήσας· ὁ δʼ ἄρʼ ἔπτατο χειρὸς ἄνακτος


### Line 292

εἰ μὴ ἀπʼ Οὐλύμπου βατράχους ἐλέησε Κρονίων,


### Line 293

ὅς ῥα τότʼ ἐν βατράχοισιν ἀρωγοὺς εὐθὺς ἔπεμψεν.


### Line 294

Ἦλθον δʼ ἐξαίφνης νωτάκμονες, ἀγκυλοχεῖλαι,


### Line 295

λοξοβάται, στρεβλοί, ψαλιδόστομοι, ὀστρακόδερμοι,


### Line 296

ὀστοφυεῖς, πλατύνωτοι, ἀποστίλβοντες ἐν ὤμοις,


### Line 297

βλαισοί, χειλοτένοντες, ἀπὸ στέρνων ἐσορῶντες,


### Line 298

ὀκτάποδες, δικάρηνοι, ἀχειρέες, οἱ δὲ καλεῦνται


### Line 299

καρκίνοι, οἵ ῥα μυῶν οὐρὰς στομάτεσσιν ἔκοπτον


### Line 300

ἠδὲ πόδας καὶ χεῖρας· ἀνεγνάμπτοντο δὲ λόγχαι.


### Line 301

τοὺς δὴ ὑπέδεισαν δειλοὶ μύες οὐδʼ ἔτʼ ἔμειναν,


### Line 302

ἐς δὲ φυγὴν ἐτράποντο· ἐδύετο δʼ ἥλιος ἤδη,


### Line 303

καὶ πολέμου τελετὴ μονοήμερος ἐξετελέσθη.

