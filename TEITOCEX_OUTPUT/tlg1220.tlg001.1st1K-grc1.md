---
title: "Batrachomyomachia"
subtitle: |
	An Open Greek and Latin Edition \ 
author: ""
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions  

Corrected and encoded the text: Digital Divide Data  
 Editor-in-Chief, Perseus Digital Library: Gregory Crane  
 Project Manager (University of Leipzig): Matt Munson  
 Project Assistant (University of Leipzig): Annette Gessner  
 Lead Developer (University of Leipzig): Thibault Clérice  
 Technical Advisor: Bruce Robertson  

# Batrachomyomachia  

## §1  

Ἀρχόμενος πρώτης σελίδος χορὸν ἐξ Ἑλικῶνος  

## §2  

ἐλθεῖν εἰς ἐμὸν ἦτορ ἐπεύχομαι εἵνεκ᾿ ἀοιδῆς,  

## §3  

ἣν νέον ἐν δέλτοισιν ἐμοῖς ἐπὶ γούνασι θῆκα,  

## §4  

δῆριν ἀπειρεσίην, πολεμόκλονον ἔργον Ἄρηος,  

## §5  

εὐχόμενος μερόπεσσιν ἐς οὔατα πᾶσι βαλέσθαι  

## §6  

πῶς μύες ἐν βατράχοισιν ἀριστεύσαντες ἔβησαν,  

## §7  

γηγενέων ἀνδρῶν μιμούμενοι ἔργα Γιγάντων,  

## §8  

ὡς λόγος ἐν θνητοῖσιν ἔην· τοίην δʼ ἔχεν ἀρχήν.  

## §9  

Μῦς ποτε διψαλέος γαλέης κίνδυνον ἀλύξας,  

## §10  

πλησίον ἐν λίμνῃ λίχνον προσέθηκε γένειον,  

## §11  

ὕδατι τερπόμενος μελιηδέϊ· τὸν δὲ κατεῖδε  

## §12  

λιμνόχαρις πολύφημος, ἔπος δʼ ἐφθέγξατο τοῖον·  

## §13  

Ξεῖνε τίς εἶ; πόθεν ἦλθες ἐπʼ ἠϊόνας; τίς ὁ φύσας;  

## §14  

πάντα δʼ ἀλήθευσον, μὴ ψευδόμενόν σε νοήσω.  

## §15  

εἰ γάρ σε γνοίην φίλον ἄξιον ἐς δόμον ἄξω·  

## §16  

δῶρα δέ τοι δώσω ξεινήϊα πολλὰ καὶ ἐσθλά.  

## §17  

εἰμὶ δʼ ἐγὼ βασιλεὺς Φυσίγναθος, ὃς κατὰ λίμνην  

## §18  

τιμῶμαι βατράχων ἡγούμενος ἤματα πάντα·  

## §19  

καί με πατὴρ Πηλεὺς ἀνεθρέψατο, Ὑδρομεδούσῃ  

## §20  

μιχθεὶς ἐν φιλότητι παρʼ ὄχθας Ἠριδανοῖο.  

## §21  

καὶ σὲ δʼ ὁρῶ καλόν τε καὶ ἄλκιμον ἔξοχον ἄλλων,  

## §22  

σκηπτοῦχον βασιλῆα καὶ ἐν πολέμοισι μαχητὴν  

## §23  

ἔμμεναι· ἀλλʼ ἄγε θᾶσσον ἑὴν γενεὴν ἀγόρευε.  

## §24  

Τὸν δʼ αὖ Ψιχάρπαξ ἀπαμείβετο φώνησέν τε·  

## §25  

τίπτε γένος τοὐμὸν ζητεῖς; δῆλον δʼ ἐν ἅπασιν  

## §26  

ἀνθρώποις τε θεοῖς τε καὶ οὐρανίοις πετεηνοῖς.  

## §27  

Ψιχάρπαξ μὲν ἐγὼ κικλήσκομαι· εἰμὶ δὲ κοῦρος  

## §28  

Τρωξάρταο πατρὸς μεγαλήτορος· ἡ δέ νυ μήτηρ  

## §29  

Λειχομύλη, θυγάτηρ Πτερνοτρώκτου βασιλῆος.  

## §30  

γείνατο δʼ ἐν καλύβῃ με καὶ ἐξεθρέψατο βρωτοῖς,  

## §31  

σύκοις καὶ καρύοις καὶ ἐδέσμασι παντοδαποῖσιν.  

## §32  

πῶς δὲ φίλον ποιῇ με, τὸν ἐς φύσιν οὐδὲν ὁμοῖον;  

## §33  

σοὶ μὲν γὰρ βίος ἐστὶν ἐν ὕδασιν· αὐτὰρ ἔμοιγε  

## §34  

ὅσσα παρʼ ἀνθρώποις τρώγειν ἔθος· οὐδέ με λήθει  

## §35  

ἄρτος τρισκοπάνιστος ἀπʼ εὐκύκλου κανέοιο,  

## §36  

οὐδὲ πλακοῦς τανύπεπλος ἔχων πολὺ σησαμότυρον,  

## §37  

οὐ τόμος ἐκ πτέρνης, οὐχ ἥπατα λευκοχίτωνα,  

## §38  

οὐ τυρὸς νεόπηκτος ἀπὸ γλυκεροῖο γάλακτος,  

## §39  

οὐ χρηστὸν μελίτωμα, τὸ καὶ μάκαρες ποθέουσιν,  

## §40  

οὐδʼ ὅσα πρὸς θοίνας μερόπων τεύχουσι μάγειροι,  

## §41  

κοσμοῦντες χύτρας ἀρτύμασι παντοδαποῖσιν.  

## §53  

οὐ τρώγω ῥαφάνους, οὐ κράμβας, οὐ κολοκύντας,  

## §54  

οὐ σεύτλοις χλωροῖς ἐπιβόσκομαι, οὐδὲ σελίνοις·  

## §55  

ταῦτα γὰρ ὑμέτερʼ ἐστὶν ἐδέσματα τῶν κατὰ λίμνην.  

## §56  

Πρὸς τάδε μειδήσας Φυσίγναθος ἀντίον ηὔδα·  

## §57  

ξεῖνε λίην αὐχεῖς ἐπὶ γαστέρι· ἔστι καὶ ἡμῖν  

## §58  

πολλὰ μάλʼ ἐν λίμνῃ καὶ ἐπὶ χθονὶ θαύματʼ ἰδέσθαι.  

## §59  

ἀμφίβιον γὰρ ἔδωκε νομὴν βατράχοισι Κρονίων,  

## §60  

σκιρτῆσαι κατὰ γαῖαν, ἐν ὕδασι σῶμα καλύψαι,  

## §61  

στοιχείοις διττοῖς μεμερισμένα δώματα ναίειν.  

## §62  

εἰ δʼ ἐθέλεις καὶ ταῦτα δαήμεναι εὐχερές ἐστι·  

## §63  

βαῖνέ μοι ἐν νώτοισι, κράτει δέ με μήποτʼ ὀλίσθῃς,  

## §42  

οὐδέποτε πτολέμοιο κακὴν ἀπέφυγον ἀϋτήν,  

## §43  

ἀλλʼ εὐθὺς μετὰ μῶλον ἰὼν προμάχοισιν ἐμίχθην.  

## §44  

ἄνθρωπον οὐ δέδια καί περ μέγα σῶμα φοροῦντα,  

## §45  

ἀλλʼ ἐπὶ λέκτρον ἰὼν ἄκρον δάκτυλον δάκνω,  

## §46  

καὶ πτέρνης λαβόμην, καὶ οὐ πόνος ἵκανεν ἄνδρα,  

## §47  

νήδυμος οὐκ ἀπέφυγεν ὕπνος δάκνοντος ἐμεῖο.  

## §48  

ἀλλὰ δύω μάλα πάντα τὰ δείδια πᾶσαν ἐπʼ αἶαν,  

## §49  

κίρκον καὶ γαλέην, οἵ μοι μέγα πένθος ἄγουσιν,  

## §50  

καὶ παγίδα στονόεσσαν, ὅπου δολόεις πέλε πότμος·  

## §51  

πλεῖστον δὴ γαλέην περιδείδια, ἥ τις ἀρίστη,  

## §52  

ἣ καὶ τρωγλοδύνοντα κατὰ τρώγλην ἐρεείνει.  

## §64  

ὅππως γηθόσυνος τὸν ἐμὸν δόμον εἰσαφίκηαι.  

## §65  

Ὣς ἄρʼ ἔφη καὶ νῶτʼ ἐδίδου· ὁ δʼ ἔβαινε τάχιστα  

## §66  

χεῖρας ἔχων τρυφεροῖο κατʼ αὐχένος ἅμματι κούφῳ.  

## §67  

καὶ τὸ πρῶτον ἔχαιρεν ὅτʼ ἔβλεπε γείτονας ὅρμους,  

## §68  

νήξει τερπόμενος Φυσιγνάθου· ἀλλʼ ὅτε δή ῥα  

## §69  

κύμασι πορφυρέοισιν ἐκλύζετο πολλὰ δακρύων  

## §70  

ἄχρηστον μετάνοιαν ἐμέμφετο, τίλλε δὲ χαίτας,  

## §71  

καὶ πόδας ἔσφιγγεν κατὰ γαστέρος, ἐν δέ οἱ ἦτορ  

## §72  

πάλλετʼ ἀηθείῃ καὶ ἐπὶ χθόνα βούλεθʼ ἱκέσθαι·  

## §73  

δεινὰ δʼ ὑπεστενάχιζε φόβου κρυόεντος ἀνάγκῃ.  

## §74  

οὐρὴν μὲν πρῶτʼ ἔπλασʼ ἐφʼ ὕδασιν ἠΰτε κώπην  

## §75  

σύρων, εὐχόμενος δὲ θεοῖς ἐπὶ γαῖαν ἱκέσθαι  

## §76  

ὕδασι πορφυρέοισιν ἐκλύζετο, πολλὰ δʼ ἐβώστρει·  

## §77  

καὶ τοῖον φάτο μῦθον ἀπὸ στόματός τʼ ἀγόρευσεν·  

## §78  

Οὐχ οὕτω νώτοισιν ἐβάστασε φόρτον ἔρωτος  

## §79  

ταῦρος ὅτʼ Εὐρώπην διὰ κύματος ἦγʼ ἐπὶ Κρήτην  

## §80  

ὡς μῦν ἁπλώσας ἐπινώτιον ἦγεν ἐς οἶκον  

## §81  

βάτραχος ὑψώσας ὠχρὸν δέμας ὕδατι λευκῷ.  

## §82  

Ὕδρος δʼ ἐξαίφνης ἀνεφαίνετο, πικρὸν ὅραμα  

## §83  

ἀμφοτέροις· ὀρθὸν δʼ ὑπὲρ ὕδατος εἶχε τράχηλον.  

## §84  

τοῦτον ἰδὼν κατέδυ Φυσίγναθος, οὔ τι νοήσας  

## §85  

οἷον ἑταῖρον ἔμελλεν ἀπολλύμενον καταλείπειν.  

## §86  

δῦ δὲ βάθος λίμνης καὶ ἀλεύατο κῆρα μέλαιναν.  

## §87  

κεῖνος δʼ ὡς ἀφέθη, πέσεν ὕπτιος εὐθὺς ἐφʼ ὕδωρ,  

## §88  

καὶ χεῖρας ἔσφιγγε καὶ ὀλλύμενος κατέτριζε.  

## §89  

πολλάκι μὲν κατέδυνεν ὑφʼ ὕδατι, πολλάκι δʼ οὖτε  

## §90  

λακτίζων ἀνέδυνε· μόρον δʼ οὐκ ἦν ὑπαλύξαι.  

## §91  

δευόμεναι δὲ τρίχες πλεῖον βάρος εἷλκον ἐπʼ αὐτῷ·  

## §92  

ὕδασι δʼ ὀλλύμενος τοίους ἐφθέγξατο μύθους·  

## §93  

Οὐ λήσεις δολίως Φυσίγναθε ταῦτα ποιήσας,  

## §94  

ναυηγὸν ῥίψας ἀπὸ σώματος ὡς ἀπὸ πέτρης.  

## §95  

οὐκ ἄν μου κατὰ γαῖαν ἀμείνων ἦσθα κάκιστε  

## §96  

παγκρατίῳ τε πάλῃ τε καὶ εἰς δρόμον· ἀλλὰ πλανήσας  

## §97  

εἰς ὕδωρ μʼ ἔρριψας. ἔχει θεὸς ἔκδικον ὄμμα.  

## §99  

Ὣς εἰπὼν ἀπέπνευσεν ἐν ὕδασι· τὸν δὲ κατεῖδεν  

## §100  

Λειχοπίναξ ὄχθῃσιν ἐφεζόμενος μαλακῇσιν·  

## §97a  

ποινὴν ἀντέκτισίν τʼ ὀρθὴν ὅς κʼ ἀποδώσει  

## §98  

ποινὴν σὺ τίσεις μυῶν στρατῷ οὐδʼ  

## §100a  

καί ῥα κραιπνότατος μοίρας μυσὶν ἄγγελος ἦλθεν  

## §101  

δεινὸν δʼ ἐξολόλυξε, δραμὼν δʼ ἤγγειλε μύεσσιν.  

## §102  

ὡς δʼ ἔμαθον τὴν μοῖραν ἔδυ χόλος αἰνὸς ἅπαντας.  

## §103  

καὶ τότε κηρύκεσσιν ἑοῖς ἐκέλευσαν ὑπʼ ὄρθρον  

## §104  

κηρύσσειν ἀγορήνδʼ ἐς δώματα Τρωξάρταο,  

## §105  

πατρὸς δυστήνου Ψιχάρπαγος, ὃς κατὰ λίμνην  

## §106  

ὕπτιος ἐξήπλωτο νεκρὸν δέμας, οὐδὲ παρʼ ὄχθαις  

## §107  

ἦν ἤδη τλήμων, μέσσῳ δʼ ἐπενήχετο πόντῳ.  

## §108  

ὡς δʼ ἦλθον σπεύδοντες ἅμʼ ἠοῖ, πρῶτος ἀνέστη  

## §109  

Τρωξάρτης ἐπὶ παιδὶ χολούμενος, εἶπέ τε μῦθον·  

## §110  

Ὦ φίλοι εἰ καὶ μοῦνος ἐγὼ κακὰ πολλὰ πέπονθα  

## §111  

ἐκ βατράχων, ἡ πεῖρα κακὴ πάντεσσι τέτυκται.  

## §112  

εἰμὶ δʼ ἐγὼ δύστηνος ἐπεὶ τρεῖς παῖδας ὄλεσσα.  

## §113  

καὶ τὸν μὲν πρῶτόν γε κατέκτανεν ἁρπάξασα  

## §114  

ἔχθιστος γαλέη, τρώγλης ἔκτοσθεν ἑλοῦσα.  

## §115  

τὸν δʼ ἄλλον πάλιν ἄνδρες ἀπηνέες ἐς μόρον εἷλξαν  

## §116  

καινοτέραις τέχναις ξύλινον δόλον ἐξευρόντες,  

## §118  

ὃ τρίτος ἦν ἀγαπητὸς ἐμοὶ καὶ μητέρι κεδνῇ,  

## §119  

τοῦτον ἀπέπνιξεν Φυσίγναθος ἐς βυθὸν ἄξας.  

## §120  

ἀλλʼ ἄγεθʼ ὁπλίζεσθε καὶ ἐξέλθωμεν ἐπʼ αὐτοὺς  

## §121  

σώματα κοσμήσαντες ἐν ἔντεσι δαιδαλέοισιν.  

## §117  

ἢν παγίδα καλέουσι, μυῶν ὀλέτειραν ἐοῦσαν.  

## §122  

Ταῦτʼ εἰπὼν ἀνέπεισε καθοπλίζεσθαι ἅπαντας.  

## §123  

καὶ τοὺς μέν ῥʼ ἐκόρυσσεν Ἄρης πολέμοιο μεμηλώς·  

## §124  

κνημῖδας μὲν πρῶτον ἐφήρμοσαν εἰς δύο μηρούς,  

## §125  

ῥήξαντες κυάμους χλωρούς, εὖ δʼ ἀσκήσαντες,  

## §126  

οὓς αὐτοὶ διὰ νυκτὸς ἐπιστάντες κατέτρωξαν.  

## §127  

θώρηκας δʼ εἶχον καλαμοστεφέων ἀπὸ βυρσῶν,  

## §128  

οὓς γαλέην δείραντες ἐπισταμένως ἐποίησαν.  

## §129  

ἀσπὶς δʼ ἦν λύχνου τὸ μεσόμφαλον· ἡ δέ νυ λόγχη  

## §130  

εὐμήκης βελόνη, παγχάλκεον ἔργον Ἄρηος·  

## §131  

ἡ δὲ κόρυς τὸ λέπυρον ἐπὶ κροτάφοις ἐρεβίνθου.  

## §132  

Οὕτω μὲν μύες ἦσαν ἔνοπλοι· ὡς δʼ ἐνόησαν  

## §133  

βάτραχοι ἐξανέδυσαν ἀφʼ ὕδατος, ἐς δʼ ἕνα χῶρον  

## §134  

ἐλθόντες βουλὴν ξύναγον πολέμοιο κακοῖο.  

## §135  

σκεπτομένων δʼ αὐτῶν πόθεν ἡ στάσις ἢ τίς ὁ θρύλλος,  

## §136  

κῆρυξ ἐγγύθεν ἦλθε φέρων ῥάβδον μετὰ χερσίν,  

## §137  

Τυρογλύφου υἱὸς μεγαλήτορος Ἐμβασίχυτρος,  

## §138  

ἀγγέλλων πολέμοιο κακὴν φάτιν, εἶπέ τε τοῖα·  

## §139  

Ὦ βάτραχοι, μύες ὔμμιν ἀπειλήσαντες ἔπεμψαν  

## §140  

εἰπεῖν ὁπλίζεσθαι ἐπὶ πτόλεμόν τε μάχην τε.  

## §141  

εἶδον γὰρ καθʼ ὕδωρ Ψιχάρπαγα ὅν περ ἔπεφνεν  

## §142  

ὑμέτερος βασιλεὺς Φυσίγναθος. ἀλλὰ μάχεσθε  

## §143  

οἵ τινες ἐν βατράχοισιν ἀριστῆες γεγάατε.  

## §144  

Ὣς εἰπὼν ἀπέφηνε· λόγος δʼ εἰς οὔατα πάντων  

## §145  

εἰσελθὼν ἐτάραξε φρένας βατράχων ἀγερώχων·  

## §146  

μεμφομένων δʼ αὐτῶν Φυσίγναθος εἶπεν ἀναστάς·  

## §147  

Ὦ φίλοι οὐκ ἔκτεινον ἐγὼ μῦν, οὐδὲ κατεῖδον  

## §148  

ὀλλύμενον· πάντως δʼ ἐπνίγη παίζων παρὰ λίμνην,  

## §149  

νήξεις τὰς βατράχων μιμούμενος· οἱ δὲ κάκιστοι  

## §150  

νῦν ἐμὲ μέμφονται τὸν ἀναίτιον· ἀλλʼ ἄγε βουλὴν  

## §151  

ζητήσωμεν ὅπως δολίους μύας ἐξολέσωμεν.  

## §152  

τοιγὰρ ἐγὼν ἐρέω ὥς μοι δοκεῖ εἶναι ἄριστα.  

## §153  

σώματα κοσμήσαντες ἐν ὅπλοις στῶμεν ἅπαντες  

## §154  

ἄκροις πὰρ χείλεσσιν, ὅπου κατάκρημνος ὁ χῶρος·  

## §155  

ἡνίκα δʼ ὁρμηθέντες ἐφʼ ἡμέας ἐξέλθωσι,  

## §156  

δραξάμενοι κορύθων, ὅς τις σχεδὸν ἀντίος ἔλθῃ,  

## §157  

ἐς λίμνην αὐτοὺς σὺν ἐκείναις εὐθὺ βάλωμεν.  

## §158  

οὕτω γὰρ πνίξαντες ἐν ὕδασι τοὺς ἀκολύμβους  

## §159  

στήσομεν εὐθύμως τὸ μυοκτόνον ὧδε τρόπαιον.  

## §160  

Ὣς εἰπὼν ἀνέπεισε καθοπλίζεσθαι ἅπαντας.  

## §161  

φύλλοις μὲν μαλαχῶν κνήμας ἑὰς ἀμφεκάλυψαν,  

## §162  

θώρηκας δʼ εἶχον καλῶν χλοερῶν ἀπὸ σεύτλων,  

## §163  

φύλλα δὲ τῶν κραμβῶν εἰς ἀσπίδας εὖ ἤσκησαν,  

## §164  

ἔγχος δʼ ὀξύσχοινος ἑκάστῳ μακρὸς ἀρήρει,  

## §165  

καί ῥα κέρα κοχλιῶν λεπτῶν ἐκάλυπτε κάρηνα.  

## §166  

φραξάμενοι δʼ ἔστησαν ἐπʼ ὄχθαις ὑψηλαῖσι  

## §167  

σείοντες λόγχας, θυμοῦ δʼ ἔμπλητο ἕκαστος.  

## §168  

Ζεὺς δὲ θεοὺς καλέσας εἰς οὐρανὸν ἀστερόεντα,  

## §169  

καὶ πολέμου πληθὺν δείξας κρατερούς τε μαχητάς,  

## §170  

πολλοὺς καὶ μεγάλους ἠδʼ ἔγχεα μακρὰ φέροντας,  

## §171  

οἷος Κενταύρων στρατὸς ἔρχεται ἠὲ Γιγάντων,  

## §172  

ἡδὺ γελῶν ἐρέεινε· τίνες βατράχοισιν ἀρωγοὶ  

## §173  

ἢ μυσὶν ἀθανάτων; καὶ Ἀθηναίην προσέειπεν·  

## §174  

Ὦ θύγατερ μυσὶν ἦ ῥα βοηθήσουσα πορεύσῃ;  

## §175  

καὶ γὰρ σοῦ κατὰ νηὸν ἀεὶ σκιρτῶσιν ἅπαντες  

## §176  

κνίσῃ τερπόμενοι καὶ ἐδέσμασι παντοδαποῖσιν.  

## §177  

Ὣς ἄρʼ ἔφη Κρονίδης· τὸν δὲ προσέειπεν Ἀθήνη·  

## §178  

ὦ πάτερ οὐκ ἄν πώ ποτʼ ἐγὼ μυσὶ τειρομένοισιν  

## §179  

ἐλθοίμην ἐπαρωγός, ἐπεὶ κακὰ πολλὰ μʼ ἔοργαν  

## §180  

στέμματα βλάπτοντες καὶ λύχνους εἵνεκ᾿ ἐλαίου.  

## §181  

τοῦτο δέ μοι λίην ἔδακε φρένας οἷον ἔρεξαν.  

## §182  

πέπλον μου κατέτρωξαν ὃν ἐξύφηνα καμοῦσα  

## §183  

ἐκ ῥοδάνης λεπτῆς καὶ στήμονα μακρὸν ἔνησα,  

## §170a  

ὡς βατράχων στρατὸς ἔβρεμεν εὖτε γιγάντων  

## §170b  

καὶ μῦες κενταύρων μεγαλαύχων ἦσαν ὁμοῖοι  

## §184  

τρώγλας τʼ ἐμποίησαν· ὁ δʼ ἠπητής μοι ἐπέστη  

## §185  

καὶ πράσσει με τόκον· τὸ δὲ ῥίγιον ἀθανάτοισιν.  

## §186  

χρησαμένη γὰρ ἔνησα καὶ οὐκ ἔχω ἀνταποδοῦναι.  

## §187  

ἀλλʼ οὐδʼ ὣς βατράχοισιν ἀρηγέμεναι βουλήσω.  

## §188  

εἰσὶ γὰρ οὐδʼ αὐτοὶ φρένας ἔμπεδοι, ἀλλά με πρῴην  

## §189  

ἐκ πολέμου ἀνιοῦσαν ἐπεὶ λίην ἐκοπώθην,  

## §190  

ὕπνου δευομένην οὐκ εἴασαν θορυβοῦντες  

## §191  

οὐδʼ ὀλίγον καταμῦσαι· ἐγὼ δʼ ἄϋπνος κατεκείμην·  

## §192  

τὴν κεφαλὴν ἀλγοῦσαν, ἕως ἐβόησεν ἀλέκτωρ.  

## §193  

ἀλλʼ ἄγε παυσώμεσθα θεοὶ τούτοισιν ἀρήγειν,  

## §194  

μή κέ τις ὑμείων τρωθῇ βέλει ὀξυόεντι·  

## §195  

εἰσὶ γὰρ ἀγχέμαχοι, εἰ καὶ θεὸς ἀντίον ἔλθοι·  

## §196  

πάντες δʼ οὐρανόθεν τερπώμεθα δῆριν ὁρῶντες.  

## §197  

Ὣς ἄρʼ ἔφη· καὶ τῇ γε θεοὶ ἐπεπείθοντʼ ἄλλοι,  

## §198  

πάντες δʼ αὖτʼ εἰσῆλθον ἀολλέες εἰς ἕνα χῶρον.  

## §199  

καὶ τότε κώνωπες μεγάλας σάλπιγγας ἔχοντες  

## §200  

δεινὸν ἐσάλπιγξαν πολέμου κτύπον· οὐρανόθεν δὲ  

## §201  

Ζεὺς Κρονίδης βρόντησε, τέρας πολέμοιο κακοῖο.  

## §202  

Πρῶτος δʼ Ὑψιβόας Λειχήνορα οὔτασε δουρὶ  

## §203  

ἑσταότʼ ἐν προμάχοις κατὰ γαστέρα ἐς μέσον ἧπαρ·  

## §204  

κὰδ δʼ ἔπεσεν πρηνής, ἁπαλὰς δʼ ἐκόνισεν ἐθείρας.  

## §205  

δούπησεν δὲ πεσών, ἀράβησε δὲ τεύχεʼ ἐπʼ αὐτῷ.  

## §206  

Τρωγλοδύτης δὲ μετʼ αὐτὸν ἀκόντισε Πηλείωνος,  

## §207  

πῆξεν δʼ ἐν στέρνῳ στιβαρὸν δόρυ· τὸν δὲ πεσόντα  

## §208  

εἷλε μέλας θάνατος, ψυχὴ δʼ ἐκ σώματος ἔπτη.  

## §209  

Σευτλαῖον δʼ ἂρ ἔπεφνε βαλὼν κέαρ Ἐμβασίχυτρος,  

## §210  

Ἀρτοφάγος δὲ Πολύφωνον κατὰ γαστέρα τύψε·  

## §211  

ἤριπε δὲ πρηνής, ψυχὴ δὲ μελέων ἐξέπτη.  

## §212  

Λιμνόχαρις δʼ ὡς εἶδεν ἀπολλύμενον Πολύφωνον,  

## §213  

Τρωγλοδύτην ἁπαλοῖο διʼ αὐχένος τρῶσεν ἐπιφθὰς  

## §213a  

πέτρῳ μυλοειδέϊ· τὸν δὲ σκότος ὄσσε κάλυψε·  

## §214  

Ὠκιμίδην δ᾿ ἄχος εἷλε καὶ ἤλασεν ὀξέϊ σχοίνῳ  

## §215  

οὐδʼ ἐξέσπασεν ἔγχος ἐναντίον· ὡς δʼ ἐνόησε  

## §216  

Λειχήνωρ δʼ αὐτοῖο τιτύσκετο δουρὶ φαεινῷ  

## §217  

καὶ βάλεν, οὐδʼ ἀφάμαρτε καθʼ ἧπαρ· ὡς δʼ ἐνόησε  

## §218  

Κοστοφάγον φεύγοντα βαθείαις ἔμπεσεν ὄχθαις.  

## §219  

ἀλλʼ οὐδʼ ὣς ἀπέληγε μάχης ἀλλʼ ἤλασεν αὐτόν·  

## §220  

κάππεσε δ᾿, οὐκ ἀνένευσεν, ἐβάπτετο δʼ αἵματι λίμνη  

## §221  

πορφυρέῳ, αὐτὸς δὲ παρʼ ἠιόν᾿ ἐξετανύσθη,  

## §222  

χορδῇσιν λιπαρῇσί τʼ ἐπορνύμενος λαγόνεσσιν.  

## §223  

Τυροφάγον δʼ αὐτῇσιν ἐπʼ ὄχθαις ἐξενάριξεν.  

## §224  

Πτερνογλύφον δὲ ἰδὼν Καλαμίνθιος ἐς φόβον ἦλθεν,  

## §225  

ἥλατο δʼ ἐς λίμνην φεύγων τὴν ἀσπίδα ῥίψας.  

## §226  

Λιτραῖον δʼ ἀρʼ ἔπεφνεν ἀμύμων Βορβοροκοίτης,  

## §228  

χερμαδίῳ πλήξας κατὰ βρέγματος· ἐγκέφαλος δὲ  

## §229  

ἐκ ῥινῶν ἔσταξε, παλάσσετο δʼ αἵματι γαῖα.  

## §230  

Λειχοπίναξ δʼ ἔκτεινεν ἀμύμονα Βορβοροκοίτην,  

## §231  

ἔγχει ἐπαΐξας· τὸν δὲ σκότος ὄσσε κάλυψεν.  

## §232  

Πρασσαῖος δὲ ἰδὼν ποδὸς εἵλκυσε νεκρὸν ἐόντα,  

## §233  

ἐν λίμνῃ δʼ ἀπέπνιξε κρατήσας χειρὶ τένοντα.  

## §234  

Ψιχάρπαξ δʼ ἤμυνʼ ἑτάρου περὶ τεθνειῶτος  

## §235  

καὶ βάλε Πρασσαῖον κατὰ νηδύος ἐς μέσον ἧπαρ,  

## §236  

πῖπτε δέ οἱ πρόσθεν, ψυχὴ δʼ Ἀϊδόσδε βεβήκει.  

## §237  

Κραμβοβάτης δὲ ἰδῶν πηλοῦ δράκα ῥίψεν ἐπʼ αὐτόν,  

## §238  

καὶ τὸ μέτωπον ἔχρισε καὶ ἐξετύφλου παρὰ μικρόν.  

## §239  

ὠργίσθη δʼ ἄρʼ ἐκεῖνος, ἑλὼν δʼ ἄρα χειρὶ παχείῃ  

## §240  

κείμενον ἐν δαπέδῳ λίθον ὄβριμον, ἄχθος ἀρούρης,  

## §227  

Ὑδρόχαρις δʼ ἔπεφνεν Πτερνοφάγον βασιλῆα,  

## §241  

τῷ βάλε Κραμβοβάτην ὑπὸ γούνατα· πᾶσα δʼ ἐκλάσθη  

## §242  

κνήμη δεξιτερή, πέσε δʼ ὕπτιος ἐν κονίῃσι.  

## §243  

Κραυγασίδης δʼ ἤμυνε καὶ αὖθις βαῖνεν ἐπʼ αὐτόν,  

## §244  

τύψε δέ οἱ μέσσην κατὰ γαστέρα· πᾶς δέ οἱ εἴσω  

## §245  

ὀξύσχοινος ἔδυνε, χαμαὶ δʼ ἔκχυντο ἅπαντα  

## §246  

ἔγκατʼ ἐφελκομένῳ ὑπὸ δούρατι χειρὶ παχείῃ·  

## §247  

Τρωγλοδύτης δʼ ὡς εἶδεν ἐπʼ ὄχθῃσιν ποταμοῖο,  

## §248  

σκάζων ἐκ πολέμου ἀνεχάζετο, τείρετο δʼ αἰνῶς·  

## §249  

ἥλατο δʼ ἐς τάφρους, ὅππως φύγῃ αἰπὺν ὄλεθρον.  

## §250  

Τρωξάρτης δʼ ἔβαλεν Φυσίγναθον ἐς ποδὸς ἄκρον.  

## §252  

Πρασσαῖος δʼ ὡς εἶδεν ἔθʼ ἡμίπνουν προπεσόντα,  

## §253  

ἦλθε διὰ προμάχων καὶ ἀκόντισεν ὀξύσχοινον·  

## §254  

οὐδʼ ἔρρηξε σάκος, σχέτο δʼ αὐτοῦ δουρὸς ἀκωκή·  

## §255  

οὐδʼ ἔβαλε τρυφάλειαν ἀμύμονα καὶ τετράχυτρον  

## §256  

δῖος Ὀριγανίων, μιμούμενος αὐτὸν Ἄρηα,  

## §257  

ὃς μόνος ἐν βατράχοισιν ἀρίστευεν καθʼ ὅμιλον·  

## §258  

ὥρμησεν δʼ ἄρʼ ἐπ᾿ αὐτόν· ὁ δʼ ὡς ἴδεν οὐχ ὑπέμεινεν.  

## §251  

ἔσχατος δʼ ἐκ λίμνης ἀνεδύσετο, τείρετο δʼ αἰνῶς  

## §259  

ἥρωας κρατερούς, ἀλλʼ ἔδυνε βένθεσι λίμνης  

## §260  

Ἦν δέ τις ἐν μυσὶ παῖς Μεριδάρπαξ ἔξοχος ἄλλων,  

## §261  

Κναίσωνος φίλος υἱὸς ἀμύμονος ἀρτεπιβούλου·  

## §262  

οἴκαδʼ ἴεν, πολέμου δὲ μετασχεῖν παῖδʼ ἐκέλευεν·  

## §263  

οὗτος ἀναρπάξαι βατράχων γενεὴν ἐπαπείλει·  

## §264  

ἀγχοῦ δʼ ἕστηκεν μενεαίνων ἶφι μάχεσθαι  

## §265  

καὶ ῥήξας καρύοιο μέσην ῥάχιν εἰς δύο μοίρας  

## §266  

φράγδην ἀμφοτέροισι κενώμασι χεῖρας ἔθηκεν·  

## §267  

οἱ δὲ τάχος δείσαντες ἔβαν πάντες κατὰ λίμνην·  

## §268  

καί νύ κεν ἐξετέλεσσεν ἐπεὶ μέγα οἱ σθένος ἦεν,  

## §269  

εἰ μὴ ἄρʼ ὀξὺ νόησε πατὴρ ἀνδρῶν τε θεῶν τε.  

## §270  

καὶ τότʼ ἀπολλυμένους βατράχους ᾤκτειρε Κρονίων,  

## §271  

κινήσας δὲ κάρη τοίην ἐφθέγξατο φωνήν·  

## §272  

Ὢ πόποι ἦ μέγα θαῦμα τόδʼ ὀφθαλμοῖσιν ὁρῶμαι·  

## §261a  

μεριδάρπαξ ὄρχαμος μιμούμενος αὐτὸν ἄρηα  

## §261b  

ὃs μόνος ἐν μύεσσιν ἀρίστευεν καθʼ ὅμιλον  

## §262a  

αὐτὸς δʼ ἑστήκει γαυρούμενος κατὰ λίμνην  

## §273  

οὐ μικρόν με πλήσσει μεριδάρπαξ ὃς κατὰ λίμνην  

## §274  

Ἅρπαξ ἐν βατράχοισιν ἀμείβεται· ἀλλὰ τάχιστα  

## §275  

Παλλάδα πέμψωμεν πολεμόκλονον ἢ καὶ Ἄρηα,  

## §276  

οἵ μιν ἐπισχήσουσι μάχης κρατερόν περ ἐόντα.  

## §277  

Ὣς ἄρʼ ἔφη Κρονίδης· Ἄρης δʼ ἀπαμείβετο μύθῳ·  

## §278  

οὔτʼ ἄρʼ Ἀθηναίης Κρονίδη σθένος οὔτε Ἄρηος  

## §279  

ἰσχύει βατράχοισιν ἀμυνέμεν αἰπὺν ὄλεθρον.  

## §280  

ἀλλʼ ἄγε πάντες ἴωμεν ἀρηγόνες· ἢ τὸ σὸν ὅπλον  

## §284  

κινείσθω· οὕτω γὰρ ἁλώσεται ὅς τις ἄριστος,  

## §282  

ὥς ποτε καὶ Καπανῆα κατέκτανες ὄβριμον ἄνδρα  

## §283  

καὶ μέγαν Ἐγκελάδοντα καὶ ἄγρια φῦλα Γιγάντων.  

## §285  

Ὣς ἄρʼ ἔφη· Κρονίδης δὲ βαλὼν ἀργῆτα κεραυνὸν  

## §286  

πρῶτα μὲν ἐβρόντησα, μέγαν δʼ ἐλέλιξεν Ὄλυμπον.  

## §289  

πάντας μέν ῥʼ ἐφόβησε βαλὼν βατράχους τε μύας τε·  

## §290  

ἀλλʼ οὐδʼ ὣς ἀπέληγε μυῶν στρατός, ἀλλʼ ἔτι μᾶλλον  

## §291  

ἔλπετο πορθήσειν βατράχων γένος αἰχμητάων,  

## §281  

κινείσθω τιτανοκτόνον ὀβριμοεργόν  

## §281a  

Τιτᾶνας πέφνες ἄριστους ἔξοχα πάντων  

## §287  

αὐτὰρ ἔπειτα κεραυνὸν δειμαλέον διὸς ὅπλον  

## §288  

ἧκʼ ἐπιδινήσας· ὁ δʼ ἄρʼ ἔπτατο χειρὸς ἄνακτος  

## §292  

εἰ μὴ ἀπʼ Οὐλύμπου βατράχους ἐλέησε Κρονίων,  

## §293  

ὅς ῥα τότʼ ἐν βατράχοισιν ἀρωγοὺς εὐθὺς ἔπεμψεν.  

## §294  

Ἦλθον δʼ ἐξαίφνης νωτάκμονες, ἀγκυλοχεῖλαι,  

## §295  

λοξοβάται, στρεβλοί, ψαλιδόστομοι, ὀστρακόδερμοι,  

## §296  

ὀστοφυεῖς, πλατύνωτοι, ἀποστίλβοντες ἐν ὤμοις,  

## §297  

βλαισοί, χειλοτένοντες, ἀπὸ στέρνων ἐσορῶντες,  

## §298  

ὀκτάποδες, δικάρηνοι, ἀχειρέες, οἱ δὲ καλεῦνται  

## §299  

καρκίνοι, οἵ ῥα μυῶν οὐρὰς στομάτεσσιν ἔκοπτον  

## §300  

ἠδὲ πόδας καὶ χεῖρας· ἀνεγνάμπτοντο δὲ λόγχαι.  

## §301  

τοὺς δὴ ὑπέδεισαν δειλοὶ μύες οὐδʼ ἔτʼ ἔμειναν,  

## §302  

ἐς δὲ φυγὴν ἐτράποντο· ἐδύετο δʼ ἥλιος ἤδη,  

## §303  

καὶ πολέμου τελετὴ μονοήμερος ἐξετελέσθη.  

