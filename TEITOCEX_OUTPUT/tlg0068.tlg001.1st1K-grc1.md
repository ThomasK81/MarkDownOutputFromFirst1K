#Scymni Chii, ut fertur, Periegesis  

##Contributors  
Corrected and encoded the text: Digital Divide Data | Editor-in-Chief, Perseus Digital Library: Gregory Crane | Project Manager (University of Leipzig): Matt Munson | Project Assistant (University of Leipzig): Annette Gessner | Lead Developer (University of Leipzig) 2015 - 2017: Thibault Clérice | Technical Advisor: Bruce Robertson  

##Text  
###1.1  
Πάντων ἀναγκαιότατον ἡ κωμῳδία,  
###1.2  
θειότατε βασιλεῦ Νικόμηδες, τοῦτʼ ἔχει  
###1.3  
τὸ καὶ βραχέως ἕκαστα καὶ φράζειν σαφῶς  
###1.4  
καὶ ψυχαγωγεῖν πάντα τὸν ὕγιῆ κριτήν.  
###1.5  
Διὸ δὴ δοκιμάσας τὸ πιθανὸν τῆς λέξεως  
###1.6  
σοί τε διὰ ταύτης ἐντυχεῖν ἐσπούδασα  
###1.7  
καὶ διαλεγῆναι βραχέα, τό τε συνηγμένον  
###1.8  
εὐπεριγράφως ὠφέλιμον ἀναδοῦναι τάδε  
###1.9  
σύνταγμα, κοινὴν πᾶσι τὴν εὐχρηστίαν  
###1.10  
διὰ σὲ παρέξων τοῖς θέλουσι φιλομαθεῖν.  
###1.11  
Βουλόμενος οὖν σοι πρῶτον ἐκθέσθαι σαφῶς  
###1.12  
τὸν ἀπολογισμὸν τῆς ὅλης συντάξεως,  
###1.13  
αἰτῶ δοθῆναι τῇ προεκθέσει λόγον  
###1.14  
μὴ πολύν· ἐμοὶ γὰρ κρίνεται λακωνικῶς  
###1.15  
περὶ μεγάλων ἐλάχιστα πραγμάτων λέγειν.  
###1.16  
Ἔστι δʼ ἃ γράφω τοιαῦτα. Τοῖς ἐν Περγάμῳ  
###1.17  
βασιλεῦσιν, ὧν ἡ δόξα καὶ τεθνηκότων  
###1.18  
παρὰ πᾶσιν ἡμῖν ζῶσα διὰ παντὸς μένει,  
###1.19  
τῶν Ἀττικῶν τις γνησίων τε φιλολόγων,  
###1.20  
γεγονὼς ἀκουστὴς Διογένους τοῦ Στωῖκοῦ,  
###1.21  
συνεσχολακὼς δὲ πολὺν Ἀριστάρχῳ χρόνον,  
###1.22  
συνετάξατʼ ἀπὸ τῆς Τρωῖκῆς ἁλώσεως  
###1.23  
χρονογραφίαν στοιχοῦσαν ἄχρι τοῦ νῦν βίου.  
###1.24  
Ἔτη δὲ τετταράκοντα πρὸς τοῖς χιλίοις  
###1.25  
ὡρισμένως ἐξέθετο, καταριθμούμενος  
###1.26  
πόλεων ἁλώσεις, ἐκτοπισμοὺς στρατοπέδων,  
###1.27  
μεταναστάσεις ἐθνῶν, στρατείας βαρβάρων,  
###1.28  
ἐφόδους περαιώσεις τε ναυτικῶν στόλων,  
###1.29  
θέσεις ἀγώνων, συμμαχίας, σπονδὰς, μάχας,  
###1.30  
πράξεις βασιλέων, ἐπιφανῶν ἀνδρῶν βίους,  
###1.31  
φυγὰς, στρατείας, καταλύσεις τυραννίδων·  
###1.32  
πάντων ἐπιτομήν τῶν χύδην εἰρημένων·  
###1.33  
μέτρῳ δὲ ταύτην ἐκτιθέναι προείλετο,  
###1.34  
τῷ κωμικῷ δὲ, τῆς σαφηνίας χάριν,  
###1.35  
εὐμνημόνευτον ἐσομένην οὕτως ὁρῶν.  
###1.36  
Τὸ δ᾿ ὅμοιον ἔλαβεν εἰκάσας ἐκ τοῦ βίου·  
###1.37  
ὥσπερ γὰρ εἴ τις ἀναλαβὼν θέλοι φέρειν  
###1.38  
ξύλων λελυμένων πλῆθος, οὐκ ἂν εὐχερῶς  
###1.39  
τούτων κρατήσαι, δεδεμένων δὲ ῥᾳδίως·  
###1.40  
οὕτω λελυμένην λέξιν ἀναλαβεῖν ταχύ  
###1.41  
οὐκ ἔστι, τῷ μέτρῳ δὲ περιειλημμένην  
###1.42  
ἔστιν κατασχεῖν εὐσκόπως καὶ πιστικῶς·  
###1.43  
ἔχει γὰρ ἐπιτρέχουσαν ἐν ἑαυτῇ χάριν,  
###1.44  
ὅταν ἱστορία καὶ λέξις ἔμμετρος πλεκῇ.  
###1.45  
Κεῖνος μὲν οὖν κεφάλαια συναθροίσας χρόνων  
###1.46  
εἰς βασιλέως ἀπέθετο φιλαδέλφου χάριν,  
###1.47  
ἃ καὶ διὰ πάσης γέγονε τῆς οἰκουμένης,  
###1.48  
ἀθάνατον ἀπονέμοντα δόξαν Ἀττάλῳ  
###1.49  
τῆς πραγματείας ἐπιγραφὴν εἰληφότι.  
###1.50  
Ἐγὼ δʼ ἀκούων, διότι τῶν νῦν βασιλέων  
###1.51  
μόνος βασιλικὴν χρηστότητα προσφέρεις,  
###1.52  
πεῖραν ἐπεθύμησʼ αὐτὸς ἐπʼ ἐμαυτοῦ λαβεῖν  
###1.53  
καὶ παραγενέσθαι καὶ τί βασιλεύς ἐστʼ ἰδεῖν,  
###1.54  
ἵνʼ αὐτὸς ἑτέροις πάλιν ἀπαγγέλλειν ἔχω.  
###1.55  
Διὸ τῇ προθέσει σύμβουλον ἐξελεξάμην  
###1.56  
τὸν συγκατορθώσαντα καὶ τῷ σῷ πατρί  
###1.57  
τὰ τῆς βασιλείας πρότερον, ὡς ἀκούομεν,  
###1.58  
παρὰ σοί τε, βασιλεῦ, γνησίως τιμώμενον  
###1.59  
κατὰ πάντα, τὸν Ἀπόλλωνα τὸν Διδυμῆ λέγω,  
###1.60  
τὸν καὶ θεμιστεύοντα καὶ μουσηγέτην.  
###1.61  
Οὗ δὴ σχεδὸν μάλιστα καὶ πεπεισμένος  
###1.62  
πρὸς σὴν κατὰ λόγον ἧκα κοινὴν γὰρ σχεδόν  
###1.63  
τοῖς φιλομαθοῦσιν ἀναδέδειχας ἑστίαν·  
###1.64  
θεὸς δὲ συνεφάψαιτα τῇ προαιρέσει.,  
###1.65  
Ἐκ τῶν σποράδην γὰρ ἱστορουμένων τισίν  
###1.66  
ἐν ἐπιτομῇ σοι γέγραφα τὰς ἀποικίας  
###1.67  
κτίσεις τε πόλεων, τῆς ὅλης τε γῆς σχεδόν  
###1.68  
ὅσ᾿ ἐστὶ πλωτὰ καὶ πορευτὰ τῶν τόπων.  
###1.69  
Τούτων δʼ ὅσα μὲν εὔσημά τʼ ἐστὶ καὶ σαφῆ  
###1.70  
ἐπὶ κεφαλαίου συντεμὼν ἐκθήσομαι,  
###1.71  
ὅσα δʼ ἐστὶν αὐτῶν οὐ σαφῶς ἐγνωσμένα,  
###1.72  
ὁ κατὰ μέρος ταῦτʼ ἐξακριβώσει λόγος,  
###1.73  
ὥστε, βασιλεῦ, τὸν πάντα τῆς οἰκουμένης  
###1.74  
ἔχειν σε περιορισμὸν ἐπιτετμημένον,  
###1.75  
ποταμῶν τε μεγάλων ἰδιότητας καὶ ῥύσεις,  
###1.76  
τὴν τῶν δύʼ ἠπείρων τε κατὰ μέρος θέσιν,  
###1.77  
ἐν ἑκατέρᾳ τινες εἰσὶν Ἑλλήνων πόλεις,  
###1.78  
τίνες ἐκτίσαν, κατὰ τίνας ᾤκησαν χρόνους,  
###1.79  
τοὺς ὁμοεθνεῖς ὄντας τε τούς τʼ αὐτόχθονας,  
###1.80  
τίνʼ ἔστι πλησιόχωρα βαρβάρων γένη,  
###1.81  
τίνα μιγάδων λεγόμενα, ποῖα νομαδικά,  
###1.82  
τίνες ἥμεροι, τινες εἰσὶν ἀξενώτατοι  
###1.83  
ἔθεσι, τρόποις τʼ ἔργοις τε βαρβαρώτατοι,  
###1.84  
τίνα τῶν ἐθνῶν μέγιστα πολυανδροῦντά τε.  
###1.85  
τίσιν νόμοις ἕκαστα χρῆται καὶ βίοις,  
###1.86  
τῶν ἐμπορίων ὅσα τʼ ἐστὶν εὐτυχέστατα,  
###1.87  
νήσων τε πασῶν τῶν πρὸς Εὐρώπην θέσιν,  
###1.88  
ἑξῆς τε τῶν σύνεγγυς Ἀσίᾳ κειμένων,  
###1.89  
κτίσεις τε πόλεων τῶν ἐν αὐταῖς φερομένων,  
###1.90  
ἀπλῶς θʼ ἀπάντων ὁρικῶς * διέξοδον  
###1.91  
καὶ τὴν ὅλην περίοδον ἐν ὀλίγους στέχοις,  
###1.92  
ἧς ὁ κατακούσας οὐ μόνον τερφθήσεται,  
###1.93  
ἅμα δʼ ὠφελίαν ἀποίσετʼ εὔχρηστον μαθών,  
###1.94  
εἰ μηθὼν ἕτερον, φασί, ποῦ ποτʼ ἔστι γῆς,  
###1.95  
κἀν τίσι τόποις τὴν πατρίδα κειμένην ἔχει,  
###1.96  
τίνων τε πρότερον γενομένην οἰκητόρω  
###1.97  
πόλεσί τε ποίαις συγγένειαν ἀναφέρει·  
###1.98  
συνελόντι δʼ εἰπεῖν, οὐχὶ τὴν Ὀδυσσέως  
###1.99  
ἀναδεξάμενος, ὥς φασιν οἱ μῦθοι, πλάνην,  
###1.100  
ἐπὶ τῆς ἰδίας δὲ καταμένων εὐδαιμόνως,  
###1.101  
οὐχὶ μόνον ἑτερόφυλον ἀνθρώπων βίον,  
###1.102  
ἐθνῶν ὅλων δὲ γνώσετʼ ἄστη καὶ νόμους.  
###1.103  
Λαβοῦσα δʼ ἡ σύνταξις ἐπιφανέστατον  
###1.104  
ἀρχηγέτην σε φιλάγαθόν τε προστάτην  
###1.105  
ἥξει διὰ λόχους ἐπμελεῖς εἰς τὸν βίον,  
###1.106  
τὸ σόν τε, βασιλεῦ, πᾶσι κηρύξει κλέος  
###1.107  
διαπεμπομένη πρὸς ἕτερον ἀφʼ ἑτέρου τόπον  
###1.108  
καὶ τοῖς μακρὰν ἀπέχουσι τὴν εὐφημίαν.  
###1.109  
Ἤδν δ᾿ ἐπʼ ἀρχὴν εἶμι τῆς συντάξεως  
###1.110  
τοὺς συγγραφεῖς ἐκθέμενος, οἷς δὴ χρώμενος  
###1.111  
τὸν ἱστορικὸν εἰς πίστιν ἀναπέμπω λόγον·  
###1.112  
τῷ τὴν γεωγραφίαν γὰρ ἒπιμελέστατα  
###1.113  
γεγραφότι, τοῖς τε κλάμασι καὶ τοῖς σχήμασιν,  
###1.114  
Ἐρατοσθένει μάλιστα συμπεπεισμένος,  
###1.115  
Ἐφόρῳ τε καὶ τῷ τὰς κτίσεις εἰρηκότι  
###1.116  
ἐν πέντε βίβλοις Χαλκιδεῖ Διονυσίῳ,  
###1.117  
Δημητρίῳ τε Καλλατιανῷ συγγραφεῖ  
###1.118  
καὶ τῷ Σικελῷ Κλέωνι καὶ Τιμοσθένει,  
###1.119  
τὴν τῆς υ ῶτέ τῶν θέσιν.  
###1.120  
καὶ τὸν πολίτην δʼ ἐκ  
###1.121  
π . ψ ασιν γνωριμενεἰσὶφκαί  
###1.122  
ὸγεφετπαρ' ἱστορεῖν  
###1.123  
ἐπι λλομέν τόπους  
###1.124  
ἀκολουθῶν δὲ καὶ Καλλισθένη  
###1.125  
ἰληφα καὶ κχ χ ενίων δὲ καί  
###1.126  
Τίμαιον, ἄνδρα Σικελὸν ἐκ Ταυρομενίου,  
###1.127  
ἐκ τῶν ὑφʼ Ἡροδότου τε συντεταγμένων·  
###1.128  
ἃ δʼ αὐτὸς ἰδίᾳ φιλοπόνως ἐξητακώς  
###1.129  
αὐτοπτικὴν πίστιν τε προσενηνεγμένος,  
###1.130  
ὡς ὢν θεατὴς οὐ μόνον τῆς Ἑλλάδος  
###1.131  
ἢ τῶν κατʼ Ἀσίαν κειμένων πολισμάτων,  
###1.132  
ἵστωρ δὲ γεγονὼς τῶν τε περὶ τὸν Ἀδρίαν  
###1.133  
καὶ τῶν κατὰ τὸν Ἰόνιον ἑξῆς κειμένων,  
###1.134  
ἐπεληλυθὼς δὲ τούς τε τῆς Τυρρηνίας  
###1.135  
καὶ τοὺς Σικελικοὺς καὶ πρὸς ἐσπέραν ὅρους  
###1.136  
καὶ τῆς Λιβύης τὰ πλεῖστα καὶ Καρχηδόνος.  
###1.137  
Τὰ δὲ πολλὰ συνελὼν ἄρξομαι τῶν πραγμάτων,  
###1.138  
πρῶτον δὲ τάξω τοὺς κατʼ Εὐρώπην τόπους.  
###2.139  
Τὸ τῆς θαλάττης τῆς Ἀτλαντικῆς στόμα  
###2.140  
σταδίων μὲν εἶναί φασιν ἑκατὸν εἴκοσιν·  
###2.141  
ἡ περιέχουσα δʼ αὐτὸ χώρα πλησίον  
###2.142  
ἡ μὲν Λιβύης ἡ δʼ ἐστὶν Εὐρώπης ἄκρα.  
###2.143  
Νῆσοι δὲ τούτων ἑκατέρωθεν κείμεναι  
###2.144  
διέχουσʼ ἀπʼ ἀλλήλων τριάκοντα σχεδόν  
###2.145  
σταδίους· καλοῦνται δʼ ὑπό τινων Ἡρακλέους  
###2.146  
στῆλαι. Μιᾶς τούτων δὲ Μασσαλιωτική  
###2.147  
πόλις ἐστὶν ἐγγὺς, Μαινάκη καλουμένη·  
###2.148  
αὕτη πρὸς Εὐρώπην δὲ τῶν Ἑλληνίδων  
###2.149  
πόλεων ἁπασῶν ἐσχάτην ἔχει θέσιν.  
###2.150  
Κάμψαντι τὴν ἄκραν δὲ τὴν κατʼ ἀντικρύ  
###2.151  
πρὸς ἥλιον δύνοντα πλοῦς ἐσθʼ ἡμέρας·  
###2.152  
εἶτ᾿ ἐχομένη ᾿ στὶ νῆσος ἡ καλουμένη  
###2.153  
Ἐρύθεια, μεγέθει μὲν βραχεῖα παντελῶς,  
###2.154  
βοῶν δʼ ἀγέλας ἔχουσα καὶ βοσκημάτων,  
###2.155  
προσεμφερεῖς ταύροις τε τοῖς Αἰγυπτίοις  
###2.156  
καὶ τοῖς κατὰ τὴν Ἤπειρον ἔτι Θεσπρωτίοις·  
###2.157  
προσεσπερίους δʼ Αἰθίοπας οἰκητὰς ἔχειν  
###2.158  
λέγουσιν αὐτὴν γενομένης ἀποικίας.  
###2.159  
Ταύτης σύνεγγυς δ ἐστὶ πόλις  
###2.160  
λαβοῦσα Τυρίων ἐμπόρων ἀποικίαν,  
###2.161  
Γάδειῤ, ὅπου μέγισ ια γίνεσθαι λόγος  
###2.162  
κήτη. Μετὰ ταύτην δʼ ἐστιν ἡμερῶν δυοῖν  
###2.163  
τελέσαντι πλοῦν ἐμπόριον εὐτυχέστατον  
###2.164  
ἡ λεγομένη Ταρτησσὸς, ἐπιφανὴς πόλις,  
###2.165  
ποταμόρρυτον κασσίτερον ἐκ τῆς Κελτικῆς  
###2.166  
χρυσόν τε καὶ χαλκὸν φέρουσα πλείονα.  
###2.167  
Ἔπειτα χώρα Κελτικὴ καλουμένη  
###2.168  
μέχρι τῆς θαλάττης τῆς κατὰ Σαρδὼ κειμένης,  
###2.169  
ὅπερ μέγιστόν ἐστι πρὸς δυσμαῖς ἔθνος.  
###2.170  
Τὴν μὲν γὰρ ἐντὸς ἀνατολῶν πᾶσαν σχεδόν  
###2.171  
οἰκοῦσιν Ἰνδοὶ, τὴν δὲ πρὸς μεσημβρίαν  
###2.172  
Αἰθίοπες ἐγγὺς κείμενοι νότου πνοῆς·  
###2.173  
τὸν ἀπὸ ζεφύρου Κελτοὶ δὲ μέχρι δυσμῶν τόπον  
###2.174  
θερινῶν ἔχουσιν, τὸν δὲ πρὸς βορρᾶν Σκύθαι.  
###2.175  
Ἰνδοὶ μὲν οὖν μεταξὺ θερινῶν ἀνατολῶν  
###2.176  
καὶ χειμερινῶν οἰκοῦσι· Κελτοὶ δʼ ἀνάπαλιν  
###2.177  
ὑπ᾿ ἰσημερινῆς θερινῆς τε δύσεως, ὡς λόγος.  
###2.178  
Τὰ μὲν οὖν ἔθνη τὰ τέτταῤ ἐστὶ τοῖς ὄχλοις  
###2.179  
τοῖς πλήθεσίν τε τῶν κατοικούντων ἴσα·  
###2.180  
ἡ δʼ Αἰθιόπων πλέονʼ ἐστὶ χώραν καὶ Σκυθῶν  
###2.181  
ἐρημίαν δʼ ἔχουσα πλείστην, διὰ τὸ καί  
###2.182  
τὰ μὲν ἔμπυῤ εἶναι μᾶλλον αὐτῶν τὰ δʼ ἔνυγρα.  
###2.183  
Χρῶνται δὲ Κελτοὶ τοῖς ἔθεσιν Ἑλληνικοῖς,  
###2.184  
ἔχοντες οἰκειότατα πρὸς τὴν Ἑλλάδα  
###2.185  
διὰ τὰς ὑποδοχὰς τῶν ἐπιξενουμένων·  
###2.186  
σὺν μουσικῇ δʼ ἄγσυσι τὰς ἐκκλησίας,  
###2.187  
ζηλοῦντες αὐτὴν ἡμερώσεως χάριν.  
###2.188  
Τούτων δ᾿ κεῖται λεγομένη τις ἐσχάτη  
###2.189  
στήλη βόρειος· ἔστι δʼ ὑψηλὴ πάνυ  
###2.190  
εἰς κυματῶδες πέλαγος ἀνατείνουσ᾿ ἄκραν.  
###2.191  
Οἰκοῦσι τῆς στήλης δὲ τοὺς ἐγγὺς τόπους  
###2.192  
Κελτῶν ὅσοι λήγουσιν ὄντες ἔσχατοι  
###2.193  
Ἔνετοί τε καὶ τῶν ἐντὸς εἰς τὸν Ἀδρίαν  
###2.194  
Ἴστρων καθηκόντων· λέγουσι δʼ αὐτόθεν  
###2.195  
τὸν Ἴστρον ἀρχήν λαμβάνειν τοῦ ῥεύματος.  
###2.196  
Τῶν πρὸς τὸ Σαρδῷον δ᾿ πέλαγος κειμένων  
###2.197  
οἰκοῦσι Λιβυφοίνικες, ἐκ Καρχηδόνος  
###2.198  
ἀποικίαν λαβόντες· ἑξῆς δʼ, ὡς λόγος,  
###2.199  
Ταρτήσσιοι κατέχουσιν· εἶτ᾿ Ἴβηρες οἱ  
###2.200  
προσεχεῖς. Ἐπάνω τούτων δὲ κεῖνται τῶν τόπων  
###2.201  
Βέβρυκες. Ἔπειτα παραθαλάττιοι κάτω  
###2.202  
Λίγυες ἔχονται καὶ πόλεις Ἑλληνίδες,  
###2.203  
ἃς Μασσαλιῶται Φωκαεῖς ἀπῴκισαν·  
###2.204  
πρώτη μὲν Ἐμπόριον, Ῥόδη δὲ δευτέρα·  
###2.205  
ταύτην δὲ πρὶν ναῶν κρατοῦντες ἔκτισαν  
###2.206  
Ῥόδιοι. Μεθ᾿ οὓς ἐλθόντες εἰς Ἱβηρίαν  
###2.207  
οἱ Μασσαλίαν κτίσαντες ἔσχον Φωκαεῖς  
###2.208  
Ἀγάθην Ῥοδανουσίαν τε, Ῥοδανὸς ἣν μέγας  
###2.209  
ποταμὸς παραρρεῖ, Μασσαλία δʼ ἐστʼ ἐχομένη,  
###2.210  
πόλις μεγίστη, Φωκαέων ἀποικία.  
###2.211  
Ἐν τῇ Λιγυστικῇ δὲ ταύτην ἔκτίσαν  
###2.212  
πρὸ τῆς μάχης τῆς ἐν Σαλαμῖνι γενομένης  
###2.213  
ἔτεσιν πρότερον, ὥς φασιν, ἑκατὸν εἴκοσι.  
###2.214  
Τίμαιος οὕτως ἱστορεῖ δὲ τὴν κτίσιν.  
###2.215  
Εἶτεν μετὰ ταύτην Ταυρόεις καὶ πλησίον  
###2.216  
πόλις Ὀλβία κἀντίπολις αὐτῶν ἐσχάτη.  
###2.217  
Μετὰ τὴν Λιγυστικὴν Πελασγοὶ δʼ εἰσὶν αἱ  
###2.218  
πρότερον κατοικήσαντες ἐκ τῆς Ἑλλάδος,  
###2.219  
κοινὴν δὲ Τυρρηνοῖσι χώραν νεμόμενοι.  
###2.220  
Τυρρηνίαν δʼ ὁ Λυδὸς Ἄτυος ἔκτισεν  
###2.221  
Τυρρηνὸς ἐπὶ τοὺς Ὀμβρικοὺς ἐλθών ποτε.  
###2.222  
Ἐν τῷ πόρῳ κεῖνται δὲ νῆσοι πελάγιαι,  
###2.223  
Κύρνος τε καὶ Σαρδὼ, μεγίστη λεγομένη  
###2.224  
μετὰ τὴν Σικελίαν νῆσον, αἵ τε πρίν ποτε  
###2.225  
Σειρηνίδες Κίρκης τε νῆσοι λεγόμεναι.  
###2.226  
Εἰσὶ δ᾿ ἐπάνω μὲν τῶν Πελασγῶν Ὀμβρικοί,  
###2.227  
οὓς ᾤκισ᾿ οὑκ Κίρκης Ὀδωσσεῖ γενόμενος  
###2.228  
Λατῖνος, Αὔσονές τε μεσόγειον τόπον  
###2.229  
ἔχοντες, Αὔσων οὓς συνοικίσαι δοκεῖ,  
###2.230  
Ὀδυσσέως παῖς καὶ Καλυψοῦς γενόμενος.  
###2.231  
Ἐν τοῖς ἔθνεσι τούτοις δὲ Ῥώμη ᾿ στὶν πόλις  
###2.232  
ἔχουσʼ ἐφάμιλλον τῇ δυνάμει καὶ τοὔνομα,  
###2.233  
ἄστρον τι κοινὸν τῆς ὅλης οἰκουμένης,  
###2.234  
ἐν τῆ Λατίνῃ· Ῥωμύλον δʼ αὐτὴν κτίσαι  
###2.235  
θέμενον ἀφʼ αὑτοῦ φασι τοῦτο τοὔνομα.  
###2.236  
Μετὰ δὲ Λατίνους ἔστιν ἐν Ὀπικοῖς πόλις  
###2.237  
τῆς λεγομένης λίμνης Ἀόρνου πλησίον  
###2.238  
Κύμη, πρότερον ἣν Χαλκιδεῖς ἀπῴκισαν,  
###2.239  
εἶτ᾿ Αἰολεῖς· οὗ Κερβέριόν τι δείκνυται  
###2.240  
ὑποχθόνιον μαντεῖον· ἐλθεῖν φασι δέ  
###2.241  
δεῦρο παρὰ Κίρκης ἐπανάγοντʼ Ὀδυσσέα.  
###2.242  
Ἐκ τῆς δὲ Κύμης τῆς πρὸς Ἀόρνῳ κειμένης  
###2.243  
κτίσιν κατὰ χρησμὸν ἔλαβιν ἡ Νεάπολις.  
###2.244  
Τούτοις δὲ Σαυνῖται παροικοῦσʼ ἐχόμενοι  
###2.245  
τῶν Αὐσόνων· μεθʼ οὓς μεσόγειοι κείμενοι  
###2.246  
οἰκοῦσι Λευκανοί τε Καμπανοί θʼ ἅμα.  
###2.247  
Προσεχεῖς δὲ τούτοις εἰσὶ πάλιν Οἰνώτριοι  
###2.248  
μέχρι τῆς Ποσειδωνιάδος ὠνομασμένης,  
###2.249  
ἥν φασι Συβαρίτας ἀποικίσαι προτοῦ,  
###2.250  
καὶ Μασσαλιωτῶν Φωκαέων τʼ Ἐλέα πόλις,  
###2.251  
ἣν ἔκτισαν φυγόντες ὑπὸ τὰ Περσικά  
###2.252  
οἱ Φωκαεῖς· μάλιστα δʼ εὐανδρουμένη  
###2.253  
κατὰ τὴν Ἀσίαν Φωκαία κειμένη πόλις.  
###2.254  
Ἐν τῷ πόρῳ κεῖνται δὲ τῷ Τυρρηνικῷ  
###2.255  
νησῖδες ἑπτὰ τῆς Σικελίας οὐ πρόσω,  
###2.256  
ἃς δὴ προσαγορεύουσι νήσους Αἰόλου,  
###2.257  
ὧν ἔστιν Ἱερὰ λεγομένη τις εὐλόγως·  
###2.258  
καιόμενα φαίνεται γὰρ ἐξ αὐτῆς πυρά  
###2.259  
ἀπὸ σταδίων εὔδηλα πᾶσι πλειόνων,  
###2.260  
καὶ διαπύρων εἰς ὕψος ἀναβολαὶ μύδρων,  
###2.261  
ἔργα τε σιδήρειός τε ῥαιστήρων κτύπος.  
###2.262  
Μία δʼ ἐστὶν αὐτῶν Δωρικὴν ἀποικίαν  
###2.263  
ἔχουσα, Λιπάρα δʼ ὄνομα, συγγενὶς Κνίδου.  
###2.264  
Ἑξῆς Σικελία νῆσος εὐτυχεστάτη,  
###2.265  
ἣν τὸ πρότερον μὲν ἑτερόγλωσσα βάρβαρα  
###2.266  
λέγουσι πλήθη κατανέμεσθʼ Ἰβηρικά,  
###2.267  
διὰ τὴν ἑτερόπλευρον δὲ τῆς χώρας φύσιν  
###2.268  
ὑπὸ τῶν Ἰβήρων Τρινακρίαν καλουμένην  
###2.269  
χρόνῳ Σικελίαν προσαγορευθῆναι πάλιν,  
###2.270  
Σικελοῦ δυναστεύσαντος· εἶθ᾿ Ἑλληνικάς  
###2.271  
ἔσχεν πόλεις, ὥς φασιν, ἀπὸ τῶν Τρωϊκῶν  
###2.272  
δεκάτη γενεᾷ μετὰ ταῦτα Θεοκλέους στόλον  
###2.273  
παρὰ Χαλκιδέων λαβόντος· ἦν δʼ οὗτος γένει  
###2.274  
ἐκ τῶν Ἀθηνῶν· καὶ συνῆλθον, ὡς λόγος,  
###2.275  
Ἴωνες εἶτα Δωριεῖς οἰκήτορες.  
###2.276  
Στάσεως δʼ ἐν αὐτοῖς γενομένης, οἱ Χαλκιδεῖς  
###2.277  
κτίζουσι Νάξον, οἱ Μεγαρεῖς δὲ τὴν Ὕβλαν,  
###2.278  
τὸ δʼ ἐπὶ Ζεφύριον τῆς Ἰταλίας Δωριεῖς  
###2.279  
κατέσχον. Ἀρχίας δὲ τούτους προσλαβών  
###2.280  
ὁ Κορίνθιος μετὰ Δωριέων κατῴκισεν  
###2.281  
ἀπὸ τῆς ὁμόρου λίμνης λαβούσας τοὔνομα  
###2.282  
τὰς νῦν Συρακούσας παῤ αὐτοῖς λεγομένας.  
###2.283  
Μετὰ ταῦτα δʼ ἀπὸ Νάξου Λεοντῖνοι πόλις,  
###2.284  
ἡ τὴν θέσιν τʼ ἔχουσα Ῥηγίου πέραν,  
###2.285  
ἐπὶ τοῦ δὲ πορθμοῦ κειμένη τῆς Σικελίας,  
###2.286  
Ζάγκλη, Κατάνη, Καλλίπολις ἔσχʼ ἀποικίαν.  
###2.287  
Πάλιν ἀπὸ τούτων δύο πόλεις, Εὔβοια καί  
###2.288  
Μύλαι κατῳκίσθησαν ἐπικαλούμεναι,  
###2.289  
εἶθ᾿ Ἱμέρα καὶ Ταυρομένιον ἐχομένη·  
###2.290  
εἰσὶν δὲ πᾶσοι Χαλκιδέων αὗται πόλεις.  
###2.291  
Τὰς Δωρικὰς δὲ πάλιν ἀναγκαῖον φράσαι.  
###2.292  
Μεγαρεῖς Σελινοῦνθ᾿ , οἱ Γελῷοι δ᾿ ἔκτισαν  
###2.293  
Ἀκράγαντα, Μεσσήνην δʼ Ἴωνες ἐκ Σάμου,  
###2.294  
Συρακόσιοι δὲ τὴν Καμάριναν λεγομένην·  
###2.295  
αὐτοὶ δὲ ταύτην ἦραν ἐκ βάθρων πάλιν,  
###2.296  
πρὸς ἓξ ἔτη καὶ τετταράκοντʼ ᾠκημένην.  
###2.297  
Αὗται μὲν οὖν εἰσ᾿ αἱ πόλεις Ἑλληνίδες·  
###2.298  
τὰ δὲ λοιπὰ βάρβαῤ ἐστὶ τῶν πολισμάτων,  
###2.299  
Καρχηδονίων ἐντειχισάντων τοὺς τόπους.  
###2.300  
Ἡ δʼ Ἰταλία προσεχὴς μέν ἐστʼ Οἰνωτρίᾳ,  
###2.301  
μιγάδας τὸ πρότερον ἥτις ἔσχε βαρβάρους,  
###2.302  
ἀπὸ τοῦ δυναστεύσαντος Ἰταλοῦ τοὔνομα  
###2.303  
λαβοῦσα, μεγάλη δʼ ὕστερον πρὸς ἐσπέραν  
###2.304  
Ἑλλὰς προσαγορευθεῖσα ταῖς ἀποικίαις.  
###2.305  
Ἑλληνικὰς γοῦν παραθαλαττίους ἔχει  
###2.306  
πόλεις· Τέρειναν πρῶτον, ἢν ἀπῴκισαν  
###2.307  
Κροτωνιᾶται πρότερον, ἃς θʼ οἱ πλησίον  
###2.308  
Ἱαπώνιον καὶ Μέδμαν ᾤκισαν Λοκροί.  
###2.309  
Εἶτ᾿ εἰσὶ Ῥηγῖνοι πόλις τε Ῥήγιον,  
###2.310  
ὅθεν ἐστὶν ἐγγυτάτω πλέοντι διάβασις  
###2.311  
εἰς τὴν Σικελίαν· Χαλκιδεῖς δὲ Ῥήγιον  
###2.312  
ἀποικίσαι δοκοῦσιν. Οἱ δὲ λεγόμενοι  
###2.313  
Ἐπιζεφύριοι πλησίον κεῖνται Λοκροί.  
###2.314  
Τούτους δὲ πρώτους φασὶ χρήσασθαι νόμοις  
###2.315  
γραπτοῖσιν, οὓς Ζάλευκος ὑποθέσθαι δοκεῖ·  
###2.316  
εἰσὶν δʼ ἄποικοι τῶν Ὀπουντίων Λοκρῶν·  
###2.317  
ἔνιοι δὲ Λοκρῶν φασι τῶν ἐν Ὀζόλαις.  
###2.318  
Ἔχεται δὲ τούτων πρῶτα μὲν Καυλωνία,  
###2.319  
ἐκ τοῦ Κρότωνος ἥτις ἔσχʼ ἀποικίαν·  
###2.320  
ἀπὸ τοῦ σύνεγγυς κειμένου δὲ τῇ πόλει  
###2.321  
αὐλῶνος αὕτη τοὔνομα σχοῦσʼ ὔστερον  
###2.322  
μετωνομάσθη τῷ χρόνῳ Καυλωνία.  
###2.323  
Ἑξῆς δὲ ταύτης ἦ πρὶν εὐτυχεστάτη  
###2.324  
εὐανδροτάτη πόλις τε γενομένη Κρότων,  
###2.325  
Μύσκελος Ἀχαιὸς ἣν ἀποικίσαι δοκεῖ.  
###2.326  
Μετὰ δὲ Κρότωνα Πανδοσία καὶ Θούριοι·  
###2.327  
ὅμορον δὲ τούτοις ἐστὶ τὸ Μεταπόντιον.  
###2.328  
Ταύτας Ἀχαιοὺς ἐκ Πελοποννήσου κτίσαι  
###2.329  
ἀφικομένους λέγουσι πάσας τὰς πόλεις.  
###2.330  
Εἶτεν μεγίστη τῶν ἐν Ἰταλία Τάρας,  
###2.331  
ἀπό τινος ἥρωος Τάραντος λεγομένη,  
###2.332  
Λακεδαιμονίων ἄποικος, εὐδαίμων πόλις.  
###2.333  
Οἱ Παρθενίαι ταύτην γὰρ ἔκτισαν προτοῦ  
###2.334  
εὔκαιρον, ὀχυρὰν, φυσικὸν εὐτύχημά τι·  
###2.335  
συναγομένη γὰρ λιμέσιν ἐπὶ νῆσον δυσίν  
###2.336  
πάση σκεπεινὴν νηὶ καταγωγὴν ἔχει.  
###2.337  
Ἦν καὶ πρότερον μέγιστον ἐξυμνημένη  
###2.338  
πόλις μεγάλη, βαρεῖα, πλουσία, καλή,  
###2.339  
ἀπὸ τοῦ ποταμοῦ Συβάριδος ὠνομασμένη  
###2.340  
Σύβαρις, Ἀχαιῶν ἐπιφανὴς ἀποικία,  
###2.341  
δέκα μυριάδας ἔχουσα τῶν ἀστῶν σχεδόν  
###2.342  
περιουσία πλείστη τε κεχορηγημένη·  
###2.343  
οἳ δὴ παρεξαρθέντες οὐκ ἀνθρωπίνως  
###2.344  
αὔτανδρον ἐξέφθειραν ἐπιφανῆ πόλιν,  
###2.345  
τἀγαθὰ τὰ λίαν μὴ μαθόντες εὖ φέρειν.  
###2.346  
Λέγεται γὰρ αὐτοὺς μήτε τοῖς νόμοις ἔτι  
###2.347  
τοῖς τοῦ Ζαλεύκου τἀκόλουθα συντελεῖν,  
###2.348  
τρυφὴν δὲ καὶ ῤᾴθυμον ἑλομένους βίον  
###2.349  
χρόνῳ προελθεῖν εἰς ὕβριν τε καὶ κόρον,  
###2.350  
σπεῦσαι δὲ καὶ τὸν τῶν Ὀλυμπίων ὅπως  
###2.351  
ἀγῶνα καταλύσωσι, τάς τε τοῦ Διός  
###2.352  
ἀνέλωσι τιμὰς τῇδε τῇ παρευρέσει  
###2.353  
ἁδρόμισθον Διὶ γυμνικόν τινʼ ἐπετέλουν  
###2.354  
κατὰ τὸν χρόνον τὸν αὐτὸν Ἠλείοις, ἵνα  
###2.355  
πᾶς τις πρὸς αὐτοὺς τοῖς ἐπάθλοις ἀγόμενος  
###2.356  
σπεύδοι καταντᾶν, ἀπολιπὼν τὴν Ἑλλάδα.  
###2.357  
Κροτωνιᾶται πλησίον δὲ κείμενοι  
###2.358  
κατὰ κράτος αὐτοὺς ἦραν ἐν βραχεῖ χρόνῳ  
###2.359  
τὰ πάντα διαμείναντας ἀπταίστως ἔτη  
###2.360  
ὡς ἑκατὸν ἐνενήκοντα πρὸς τοῖς εἴκοσι.  
###2.361  
Μετὰ τὴν Ἰταλίαν εὐθὺς Ἰόνιος πόρος  
###2.362  
κεῖται· καθήκοντες δὲ πρὸς τὴν εἰσβολήν  
###2.363  
οἰκοῦσ᾿ Ἰάπυγες μεθʼ οὓς Οἰνώτριοι  
###2.364  
Βρεντέσιον ἐπίνειόν τε τῶν Μεσσαπίων.  
###2.365  
Πέραν δὲ τούτων ἔστʼ ὄρη Κεραύνια.  
###2.366  
Μεσσαπίων δʼ οἰκοῦσιν,  
###2.367  
Ὀμβρικοί,  
###2.368  
οὕς φασιν ἁβροδίαιτον αἱρεῖσθαι βίον  
###2.369  
Λυδοῖσι βιοτεύοντας ἐμφερέστατα.  
###2.370  
Εἶτ᾿ ἔστιν Ἀδριανὴ θάλαττα λεγομένη.  
###2.370a  
Θεόπομπος ἀναγράφει δὲ ταύτης τὴν θέσιν,  
###2.371  
ὡς δὴ συνισθμίζουσα πρὸς τὴν Ποντικήν  
###2.372  
νήσους ἔχει ταῖς Κυκλάσιν ἐμφερεστάτας,  
###2.373  
τούτων δὲ τὰς μὲν λεγομένας Ἀψυρτίδας  
###2.374  
Ἠλεκτρίδας τε, τὰς δὲ καὶ Λιβυρνίδας.  
###2.375  
Τὸν κόλπον ἱστοροῦσι τὸν Ἀδριατικόν  
###2.376  
τῶν βαρβάρων πλῆθός τι περιοικεῖν κύκλῳ  
###2.377  
ἑκατὸν σχεδὸν μυριάσι πεντήκοντά τε  
###2.378  
χώραν ἀρίστην νεμομένων καὶ καρπίμην·  
###2.379  
διδυμητοκεῖν γάρ φασι καὶ τὰ θρέμματα·  
###2.380  
ἀὴρ διαλλάττων δὲ παρὰ τὸν Ποντικόν  
###2.381  
ἐστὶν ὑπὲρ αὐτοὺς, καίπερ ὄντας πλησίον·  
###2.382  
οὐ γὰρ νιφετώδης οὐδʼ ἄγαν ἐψυγμένος,  
###2.383  
ὑγρὸς δὲ παντάπασι διὰ τέλους μένει·  
###2.384  
ὀξὺς δὲ ταραχώδης τε πρὸς τὰς μεταβολάς,  
###2.385  
μάλιστα τοῦ θέρους δὲ, πρηστήρων τε καί  
###2.386  
βολὰς κεραυνῶν τούς τε λεγομένους ἔχει  
###2.387  
τυφῶνας. Ἐνετῶν δʼ εἰσὶ πεντήκοντά που  
###2.388  
πόλεις ἐν αὐτῷ κείμεναι πρὸς τῷ μυχῷ,  
###2.389  
οὓς δὴ μετελθεῖν φασιν ἐκ τῆς Παφλαγόνων  
###2.390  
χώρας κατοικῆσαί τε περὶ τὸν Ἀδρίαν.  
###2.391  
Ἐνετῶν ἔχονται Θρᾷκες Ἴστροι λεγόμενοι.  
###2.392  
Δύο δὲ κατʼ αὐτούς εἰσι νῆσοι κείμεναι,  
###2.393  
κασσίτερον αἳ δοκοῦσι κάλλιστον φέρειν.  
###2.394  
ὁπὲρ δὲ τούτους Ἴσμενοι καὶ Μέντορες  
###2.395  
Ἠριδανὸς, ὃς κάλλιστον ἤλεκτρον φέρει,  
###2.396  
ὅ φασιν εἶναι δάκρυον ἀπολιθούμενον,  
###2.397  
διαυγὲς ἀγείρων ἀποστάλαγμά τι.  
###2.398  
Λέγουσι γὰρ δὴ τὴν κεραύνωσιν προτοῦ  
###2.399  
τὴν τοῦ Φαέθοντος δεῦρο γεγονέναι τινές·  
###2.400  
διὸ καὶ τὰ πλήθη πάντα τῶν οἰκητόρων  
###2.401  
μελανειμονεῖν τε πενθικάς τ᾿ ἔχειν στολάς.  
###2.402  
Ἡ πλησίον χώρα δὲ τούτων κειμένη  
###2.403  
ὑπὸ τῶν Πελαγόνων καὶ Λιβυρνῶν κατέχεται.  
###2.404  
Τούτοις συνάπτον δʼ ἐστὶ Βουλινῶν ἔθνος·  
###2.405  
ἑξῆς δὲ μεγάλη χερρόνησος Ὑλλική  
###2.406  
πρὸς τὴν Πελοπόννησόν τι ἐξισουμένη·  
###2.407  
πόλεις δʼ ἐν αὐτῇ φασι πέντε καὶ δέκα  
###2.408  
Ὕλλους κατοικεῖν, ὄντας Ἕλληνας γένει·  
###2.409  
τὸν Ἡρακλέους γὰρ Ὕλλον οἰκιστὴν λαβεῖν,  
###2.410  
ἐκβαρβαρωθῆναι δὲ τούτους τῷ χρόνῳ  
###2.411  
τοῖς ἔθεσιν ἱστοροῦσι τοῖς τῶν πλησίον,  
###2.412  
ὥς φασι Τίμαιός τε κἀρατοσθένης.  
###2.413  
Νῆσος κατʼ αὐτοὺς δʼ ἔστιν Ἴσσα λεγομένη,  
###2.414  
Συρακοσίων ἔχουσα τὴν ἀποικίαν.  
###2.415  
Ἡ δ᾿ Ἰλλυρὶς μετὰ ταῦτα παρατείνουσα γῆ  
###2.416  
ἔθνη περιέχει πολλά· πλήθη γὰρ συχνά  
###2.417  
τῶν Ἰλλυριῶν λέγουσιν εἶναι καὶ τὰ μέν  
###2.418  
αὐτῶν κατοικεῖν τὴν μεσόγειον νεμόμενα,  
###2.419  
ἃ δὲ τὴν παράλιον ἐντὸς ἐπέχειν Ἀδρίου,  
###2.420  
καί τινα μὲν αὐτῶν βασιλικαῖς ἐξουσίαις  
###2.421  
ὑπήκο᾿ εἶναι, τινὰ δὲ καὶ μοναρχίαις,  
###2.422  
ἃ δʼ αὐτονομεῖσθαι· θεοσεβεῖς δʼ αὐτοὺς ἄγαν  
###2.423  
καὶ σφόδρα δικαίους φασὶ καὶ φιλοξένους,  
###2.424  
κοινωνικὴν διάθεσιν ἠγαπηκότας  
###2.425  
εἶναι, βίον ζηλοῦν τε κοσμιώτατον.  
###2.426  
Φάρος δὲ τούτων οὐκ ἄπωθεν κειμένη  
###2.427  
νῆσος Παρίων κτίσις ἐστὶν ἥ τε λεγομένη  
###2.428  
Μέλαινα Κόρκυῤ, ἣν Κνίδιοι κατῴκισαν.  
###2.429  
Ἔχει δὲ λίμνην εὖ μάλʼ ἡ χώρα τινά  
###2.430  
μεγάλην, παῤ αὐτοῖς τὴν Λυχνῖτιν λεγομένην.  
###2.431  
Προσεχὴς δὲ νῆσός ἐστιν, οὗ φασίν τινες  
###2.432  
ἐλθόντα Διομήδην ὑπολιπεῖν τὸν βίον·  
###2.433  
ὅθεν ἐστὶ Διομήδεια ταύτη τοὔνομα.  
###2.434  
Ὑπὲρ δὲ τούτους εἰσὶ Βρῦγοι βάρβαροι.  
###2.435  
Πρὸς τῇ θαλάττῃ δʼ ἔσιν Ἐπίδαμνος, πόλις  
###2.436  
Ἑλληνὶς, ἣν Κόρκυῤ ἀποικίσαι δοκεῖ.  
###2.437  
Ὑπὲρ δὲ Βρύγους Ἐγχέλειοι λεγόμενοι  
###2.438  
οἰκοῦσιν, ὧν ἐπῆρξε καὶ Κάδμος ποτέ.  
###2.439  
Οἷς πλησιόχωρός ἐστιν Ἀπολλωνία,  
###2.440  
Κορκυραίων τε καὶ Κορινθίων κτίσις,  
###2.441  
Ἑλληνὶς Ὠρικός τε παράλιος πόλις·  
###2.442  
ἐξ Ἰλίου γὰρ ἐπανάγοντες Εὐβοεῖς  
###2.443  
κτίζουσι, κατενεχθέντες ὑπὸ τῶν πνευμάτων.  
###2.444  
Ἔπειτα Θεσπρωτῶν τε καὶ τῶν Χαόνων  
###2.445  
ἔθνη κατοικεῖ βάρβαῤ οὐ πολὺν τόπον.  
###2.446  
Κόρκυρα νῆσος δʼ ἐστὶ κατὰ Θεσπρωτίαν.  
###2.447  
Μετὰ τοὺς δὲ Θεσπρωτοὺς Μολοττοὶ λεγόμενοι  
###2.448  
οἰκοῦσιν, οὓς κατήγαγεν Πύρρος ποτέ,  
###2.449  
ὁ Νεοπτολέμου παῖς, ἥ τε Δωδώνη Διός  
###2.450  
μαντεῖον ἵδρυμ᾿ ἐστὶ δʼ οὖν Πελασγικόν.  
###2.451  
Ἐν τῇ μεσογείῳ δʼ εἰσὶ μιγάδες βάρβαροι,  
###2.452  
οὓς καὶ προσοικεῖν φασι τῷ χρηστηρίῳ.  
###2.453  
Μετὰ τοὺς Μολοττὺς δʼ Ἀμβρακία Κορινθίων  
###2.454  
ἄποικός ἐστιν· ᾤκισεν δʼ ὁ Κυψέλου  
###2.455  
αὐτὴν πρότερον παῖς Γόργος· εἶτʼ Ἀμφιλοχικόν  
###2.456  
Ἄργος λεγόμενον· τοῦτο δὲ κτίσαι δοκεῖ  
###2.457  
Ἀμφίλοχος, υἱὸς Ἀμφιαράου μάντεως.  
###2.458  
Εἰσὶ δʼ ἐπάνω τούτων ἔποικοι βάρβαροι.  
###2.459  
Ἐν τῇ παραλία δʼ ἔστʼ Ἀνακτόριον πόλις·  
###2.460  
ταύτην δʼ Ἀκαρνᾶνές τε καὶ Κορίνθιοι  
###2.461  
ἀπῴκισαν· μετέπειτα δʼ Ἀκαρνανία·  
###2.462  
ὧν τοὺς μὲν Ἀλκμέωνά φασιν οἰκίσαι,  
###2.463  
τοὺς δὲ τὸν ἐκείνου παῖδʼ Ἀκαρνᾶνα κτίσαι.  
###2.464  
Κεῖνται δὲ καὶ νῆσοι κατὰ ταύτην πλείονες·  
###2.465  
Λευκὰς μὲν ἐν πρώταις, Κορινθίων κτίσις,  
###2.466  
εἶθ᾿ ἡ Κεφαλλήνων, Ἰθάκη δὲ πλησίον,  
###2.467  
ἥ τε Πελοποννήσῳ σύνεγγυς κειμένη  
###2.468  
Ζάκυνθος, εἶτεν αἱ καθήκουσαι πέραν  
###2.469  
πρὸς τὸν Ἀχελῷον, λεγόμεναι δʼ Ἐχινάδες.  
###2.470  
Ἑξῆς διέξιμεν δὲ πάλι τὴν Ἑλλάδα,  
###2.471  
ἐπὶ κεφαλαίου τούς τε περὶ αὐτὴν τόπους  
###2.472  
ἐθνικῶς ἅπόντας κατʼ Ἔφορον δηλώσομεν  
###2.473  
Μετὰ τοὺς Ἀκαρνᾶνες μὲν ἔστʼ Αἰτωλία,  
###2.474  
ἐξ Ἤλιδος λαβοῦσα τὴν ἀποικίαν·  
###2.475  
Κουρῆτες αὐτὴν γὰρ κατῴκουν τὸ πρότερον,  
###2.476  
ἀφικόμενος δʼ Αἰτωλὸς ἐκ τῆς Ἤλιδος  
###2.477  
Αἰτωλίαν ὠνόμασ᾿ ἐκείνους ἐκβαλών.  
###2.478  
Πρὸς τῷ Ῥίῳ κεῖται δὲ Ναύπακτος πόλις,  
###2.479  
ἣν Δωριεῖς κτίζουσιν οἱ σὺν Τημένῳ.  
###2.480  
Ἔπειτ’ ἀπʼ Αἰτωλῶν παροικοῦσιν Λοκροί,  
###2.481  
οὓς Ὀζόλας καλοῦσʼ, ἀποίκους γενομένους  
###2.482  
ἀπὸ τῶν πρὸς Εὔβοιαν Λοκρῶν ἐστραμμένων.  
###2.483  
Δελφοὶ συνάπτουσιν δὲ τούτοις ἐχόμενοι  
###2.484  
τό τε Πυθικὸν μαντεῖον ἀψευδέστατον.  
###2.485  
Ἑξῆς δὲ Φωκεῖς, οὓς δοκεῖ συνοικίσαι  
###2.486  
Φῶκος, κατελθὼν μετὰ Κορινθίων προτοῦ  
###2.487  
γενεαλογεῖται δʼ Ὀρνύτου τοῦ Σισύφου.  
###2.488  
Ταύτης δὲ κεῖται πλησίον Βοιωτία,  
###2.489  
χώρα μεγίστη καιρία τε τῇ θέσει·  
###2.490  
χρῆται μόνη γὰρ τρισὶ θαλάτταις, ὡς λόγος,  
###2.491  
ἔχει δὲ λιμένας οὓς μὲν εἰς μεσημβρίαν  
###2.492  
βλέποντας εὐκαιρότατα πρὸς τὸν Ἀδρίαν  
###2.493  
τὸ Σικελικόν τʼ ἐμπόριον, οὓς δὲ πρὸς Κύπρον  
###2.494  
καὶ τὸν κατʼ Αἴγυπτόν τε τὰς νήσους τε πλοῦν·  
###2.495  
οὗτοι δὲ περὶ τὴν Αὐλίδ᾿ εἰσὶν οἱ τόποι,  
###2.496  
ἐν οἷς Ταναγραίων ἐστὶ κειμένη πόλις,  
###2.497  
ὑπὲρ δὲ ταύτην ἐν μεσογείῳ Θεσπιαί·  
###2.498  
τὸν δὲ τρίτον ἔξω τοῦ κατʼ Εὔριπον δρόμου  
###2.499  
εἰς τὴν Μακεδόνων Θετταλῶν θʼ ἱκνούμενον,  
###2.500  
ἐφ᾿ οὗ παράλιός ἐστιν Ἀνθηδὼν πόλις.  
###2.501  
Θῆβαι μέγισται δʼ εἰσὶ τῆς Βοιωτίας.  
###2.502  
Εἶτεν συνάπτει Μέγαρα, Δωρικὴ πόλις·  
###2.503  
σύμπαντες αὐτὴν ἐπόλισαν γὰρ Δωριεῖς,  
###2.504  
πλεῖστοι Κορίνθιοι δὲ καὶ Μεσσήνιοι.  
###2.505  
Λέγουσι δʼ Ὀγχηστοῦ γενόμενον ἐγκρατῆ  
###2.506  
Μεγαρέ᾿ ἀφ᾿ αὑτοῦ τοῦτο θέσθαι τοὔνομα.  
###2.507  
Ἡ Μεγαρὶς ἀφορίζει δὲ τὴν Βοιωτίαν.  
###2.508  
Ὁ Κορίνθιος δὲ κόλπος ἐστὶν ἐχόμενος  
###2.509  
ὅ τε Κεγχρεάτης, οἵ τὸν ἰσθμὸν εἰς στενὸν  
###2.510  
συνάγουσιν ἑκατέρωθεν ἠπειρούμενον.  
###2.511  
Εἶτ᾿ ἔστα Πελοπόννησος ἑξῆς κειμένη,  
###2.512  
κόλπους βαθεῖς ἔχουσα καὶ πολλὰς ἄκρας,  
###2.513  
Μαλέαν μεγίστην Ταίναρόν τε λεγομένην·  
###2.514  
ἱερὸν Ποσειδῶνος δὲ θεοπρεπέστατον  
###2.515  
ὑπὸ τῶν Λακώνων ἐνθάδʼ ἔσθʼ ἱδρυμένον.  
###2.516  
Τὰ μὲν οὖν βόρεια τῆς Πελοποννήσου μέρη  
###2.517  
Σικυώνιοι κατέχουσιν, οἵ τε πρίν ποτε  
###2.518  
Κόρινθον οἰκίσαντες ἐπιφανῆ πόλιν,  
###2.519  
ἄλλοι τʼ Ἀχαιοί· τοὺς πρὸς ἑσπέραν δʼ ὅρους  
###2.520  
καὶ ζέφυρον Ἠλεῖοί τε καὶ Μεσσήνιοι  
###2.521  
τὸ· πρὸς μεσημβρίαν δὲ καὶ νότον κλίμα  
###2.522  
Λάκωνες Ἀργεῖοί τε πρὸς ἀνιόντα δέ  
###2.523  
ἥξλιον ὅσαι κατέχουσι τὴν Ἀκτὴν πόλεις  
###2.524  
ἐν τῇ μεσογείῳ δʼ ἔστιν ἡ Φλιασία,  
###2.525  
τό τʼ Ἀρκάδων μέγιστον ἐν τούτοις ἔθνος.  
###2.526  
Τοὺς Ἀρκάδας μὲν οὖν λέγουσʼ αὐτόχθονας,  
###2.527  
ὕστερον Ἀλήτην δʼ οἰκίσαι Κορινθίους,  
###2.528  
Φάλκην δὲ τὸν Σικυῶνα, τὴν δʼ Ἀχαΐαν  
###2.529  
Τισαμενὸν, Ἤλιδος δ᾿ ὁπάρχειν Ὄξωλον  
###2.530  
ἡγεμόνα, Κρεσφόντην δὲ τῆς Μεσσηνίας,  
###2.531  
Εὐρυσθένην δὲ καὶ Προκλῆν Λακεδαίμονος,  
###2.532  
Ἄργους δὲ Κεῖσον καὶ μετʼ αὐτοῦ Τήμενον,  
###2.533  
τῶν δὲ περὶ τὴν Ἀκτὴν Ἀγέλαον, ὡς λόγος,  
###2.534  
καὶ Δηϊφόντην, γαμβρὸν ὄντα Τημένου.  
###2.535  
Κρήτη δὲ νῆσος τῆς Πελοποννήσου πέραν  
###2.536  
κεῖται, μεγάλη τὸ μέγεθος εὐδαίμων τʼ ἄγαν,  
###2.537  
ἀπὸ τῆς Μαλείας τῆς Λακωνικῆς ἄκρας  
###2.538  
κατὰ μἦκος εἰς τὸ πέλαγος ἄχρι τῆς Δωρίδος  
###2.539  
Ῥόδου παρεκτείνουσα καὶ πλείστοις σχεδόν  
###2.540  
Ὄχλοις ἀπʼ ἀρχῆς καὶ πόλεσιν οἰκουμένη.  
###2.541  
Ἀρχαιοτάτους ἔχει δὲ τοὺς οἰκήτορας  
###2.542  
τοὺς δὴ παῤ αὐτοῖς Ἐτεόκρητας λεγομένους.  
###2.543  
Πράτους δὲ Κρῆτάς φασι τῆς Ἑλληνικῆς  
###2.544  
ἄρξαι θαλάττης τάς τε νησιώτιδας  
###2.545  
πόλεις κατασχεῖν, ἃς δὲ καὶ συνοικίσαι  
###2.546  
αὐτῶν Ἔφορος εἴρηκεν, εἶναί φησί τε  
###2.547  
ἐπώνυμον τὴν νῆσον ἀπὸ Κρητός τινος,  
###2.548  
τοῦ δὴ γενομένου βασιλέως αὐτόχθονος,  
###2.549  
πλοῦν ἡμέρας ἀπέχειν δὲ τῆς Λακωνικῆς.  
###2.550  
Ἐν τῷ πόρῳ δὲ κειμένη τῷ Κρητικῷ  
###2.551  
ἄποικός ἐστιν Ἀστυπάλαια Μεγαρέων,  
###2.552  
νῆσος πελαγία· πρὸς δὲ τῇ Λακωνικῇ  
###2.553  
Κύθηρα· μετὰ δὲ ταῦτα κατʼ Ἐπίδαυρον ἥ  
###2.554  
πρότερον μὲν Οἰνώνη προσηγορεύετο,  
###2.555  
ὕστερον ἀπʼ Αἰγίνης δὲ τῆς Ἀσωπίδος  
###2.556  
Aἴγιναν ἐκάλεσεν κατασχὼν Αἰακός·  
###2.557  
καὶ πλησίον ταύτῃ Σαλαμὶς, ἐν ᾗ λόγος  
###2.558  
τὸν Αἰακοῦ Τελαμῶνα βασιλεῦσαί ποτε.  
###2.559  
Ἑξῆς Ἀθῆναι φασὶ δʼ οἰκητὰς λαχεῖν  
###2.560  
ταύτας Πελασγοὺς πρῶτον, οὓς δὲ καὶ λόγος  
###2.561  
Κραναοὺς καλεῖσθαι, μετὰ δὲ ταῦτα Κεκροπίδας,  
###2.562  
Κέκροπος δυναστεύσαντος, ὑστέροισι δέ  
###2.563  
χρόνοις, Ἐρεχθέως τῆς πόλεως ἡγουμένου,  
###2.564  
ἀπὸ τῆς Ἀθηνᾶς τὴν προσηγορίαν λαχεῖν.  
###2.565  
Ἡρόδοτος ἱστορεῖ δὲ ταῦτα συγγράφων.  
###2.566  
Τὸ Σούνιον κάμψαντι δʼ ἀπὸ τῆς Ἀττικῆς  
###2.567  
Εὔβοια κεῖται νῆσος, ἡ καλουμένη  
###2.568  
διὰ τὴν φύσιν τὸ πρότερον, ὥς φασιν, Μάκρις,  
###2.569  
ἔπειτεν ἀπὸ τῆς λεγομένης Ἀσωπίδος.  
###2.570  
χρόνῳ λαβοῦσα τοὔνομ᾿ Εὐβοίας πάλιν.  
###2.571  
Πρώτους δʼ ἐν αὐτῇ φασὶν οἰκῆσαι προτοῦ  
###2.572  
μιγάδας συνοίκους Λέλεγας ἐκ τῆς δʼ Ἀττικῆς  
###2.573  
τὸν Ἐρεχθέως διαβάντα Πάνδωρον κτίσαι  
###2.574  
πόλιν μεγίστην τῶν ἐν αὐτῇ Χαλκίδα,  
###2.575  
Aἴκλον δʼ Ἐρέτριαν, ὄντ᾿ Ἀθηναῖον γένει,  
###2.576  
τὴν δʼ ἐναλίαν Κήρινθον ὡσαύτως Κόθον,  
###2.577  
Δρύοπας δὲ τὴν Κάρυστον ὠνομασμένην·  
###2.578  
ἡ δʼ Ἑστίαια γέγονε Περραιβῶν κτίσις.  
###2.579  
Κεῖνται δὲ καὶ νησῖδες αὐτῆς πλησίον,  
###2.580  
Σκῦρος, Πεπάρηθος, Σκίαθος, ὧν Κρῆτες μὲν οἱ  
###2.581  
μετὰ Σταφύλου διαβάντες ἐκ Κνωσσοῦ ποτε  
###2.582  
Πεπάρηθον ἐγγὺς κειμένην τʼ αὐτῆς Ἴκον  
###2.583  
νῆσον συνοικίζουσι, τὴν Σκῦρον δὲ καί  
###2.584  
τὴν Σκίαθον ἐκ Θρᾴκης διαβάντες, ὡς λόγος,  
###2.585  
Πελασγιῶται· πάλι δʼ ἐρήμους γενομένας  
###2.586  
αὐτὰς ἁπάσας Χαλκιδεῖς συνῴκισαν.  
###2.587  
Ἀπέναντι δʼ Εὐβοίας κατοικοῦσιν Λοκροί,  
###2.588  
ὧν πρῶτος ἦρξεν, ὡς λέγουσʼ, Ἀμφικτύων  
###2.589  
ὁ Δευκαλίωνος, ἐχόμενος δʼ ἀφʼ αἵματος  
###2.590  
Αἰτωλὸς, εἶτα Φύσκος, ὃς γεννᾷ Λοκρόν,·  
###2.591  
ὃς τοὺς Λέλεγας ὠνόμασεν ἀφʼ ἑαυτοῦ Λοκρούς.  
###2.592  
Ἐξῆς δὲ τούτων Δωριεῖς μικρὰς πόλεις,  
###2.593  
Ἐρινεὸν Βοιόν τε καὶ Κυτίνιον,  
###2.594  
ἀρχαιοτάτας ἔχουσι Πίνδον τʼ ἐχομένην,  
###2.595  
ἃς Δῶρος Ἕλληνος γενόμενος ιᾤκισεν·  
###2.596  
τούτων δʼ ἔποικοι πάντες εἰσὶ Δωριεῖς.  
###2.597  
Εἶτεν παῤ αὐτὰς Ἡράκλειʼ ἐστὶν πόλις,  
###2.598  
ἣν οἱ Λάκωνες, μυρίους οἰκήτορας  
###2.599  
πέμψαντες εἰς Τραχῖνα, πρότερον ἐκτίσαν.  
###2.600  
Ταύτης Πύλαια δʼ ἐστὶν ἑξῆς παράλιος  
###2.601  
ἀγορὰ δʼ ἐν αὐτῇ γίνετʼ Ἀμφικτυονική.  
###2.602  
Κόλπος δὲ κεῖται Μαλιακὸς ἐν τῷ μυχῷ,  
###2.603  
Ἐχῖνος οὗ πόλις ἐστὶ, τοῦ Σπαρτοῦ κτίσις  
###2.604  
Ἐχίονος, καὶ Μαλιέων ἄλλαι πόλεις.  
###2.605  
Ἔπειτ᾿ Ἀχαιοὶ παράλιοι Φθιωτικοί.  
###2.606  
Μάγνητες οἰκοῦσιν δὲ περὶ τὸ Πήλιον.  
###2.607  
Ὑπὲρ δὲ τούτους ἔστιν εὐβοτωτάτη  
###2.608  
χώρα, κράτιστα πεδία καὶ τελεσφόρα  
###2.609  
ἔχουσα καὶ Λάρισαν εὐτυχεστάτην  
###2.610  
πόλιν συχνὰς ἄλλας τε, Πηνειὸς διʼ ἧς  
###2.611  
μέγας διαρρεῖ ποταμὸς ἐπί τε τὰ στενά  
###2.612  
Τέμπη διήκων, τήν τε πρὸς τῷ Πηλίῳ  
###2.613  
λίμνην βαθεῖαν λεγομένην Βοιβηΐδα.  
###2.614  
Τῇ Θετταλίᾳ δ᾿ ἔσθ᾿ ὅμορος Ἁθαμανία,  
###2.615  
Δολόπων τε Περραιβῶν τε συνορίζοντ᾿ ἔθνη  
###2.616  
τά τʼ Αἰνιάνων, οἵτινες τῶν Αἱμόνων  
###2.617  
δοκοῦσι Λαπιθῶν Μυρμιδόνων τε γεγονέναι.  
###2.618  
Ὑπὲρ τὰ Τέμπη δ᾿ ἔστιν ἡ τῶν Μακεδόνων  
###2.619  
χώρα παρὰ τὸν Ὄλυμπον ἑξῆς κειμένη,  
###2.620  
ἧς φασι βασιλεῦσαι Μακεδόνα γηγενῆ,  
###2.621  
ἔθνος τὸ Λυγκηστῶν δὲ καὶ τῶν Πελαγόνων,  
###2.622  
τῶν κειμένων ἐκεῖσε παρὰ τὸν Ἄξιον,  
###2.623  
καὶ Βοττεατῶν, τῶν τε περὶ τὸν Στρυμόνα.  
###2.624  
Ἐν τῇ μεσογείῳ δʼ εἰσὶ μὲν πολλαὶ πόλεις,  
###2.625  
ἡ Πέλλα καὶ Βέροια δʼ ἐπιφανέσταται  
###2.626  
ἐν παραλίᾳ δὲ Θετταλονίκη Πύδνα τε.  
###2.627  
Κάμψαντι τὴν ἄκραν δὲ τὴν καλουμένην  
###2.628  
Αἴνειαν ἡ πρὶν γενομένη Κορινθίων  
###2.629  
κτίσις Ποτίδαιʼ ἐστὶ, Δωρικὴ πόλις,  
###2.630  
μετὰ ταῦτα Κασάνδρεια δʼ ὠνομασμένη.  
###2.631  
Ἐν τῇ μεσογείῳ δʼ Ἀντιγόνεια λεγομένν  
###2.632  
Ὄλυνθος ὕστερον δὲ γενομένη πόλις,  
###2.633  
ἣν ἐξανέστησεν Φίλιππος ὁ Μακεδών,  
###2.634  
δόρατι κρατήσας. Μετὰ δὲ τὴν Ὀλυνθίαν  
###2.635  
Ἀρέθουσα, Παλλήνη τʼ ἐπ᾿ ἰσθμοῦ κειμένη.  
###2.636  
Ταύτην δὲ, Φλέγραν τὸ πρότερον καλουμένην,  
###2.637  
τοὺς θεομάχους Γίγαντας οἰκῆσαι λόγος,  
###2.638  
μετὰ ταῦτα Παλληνεῖς δʼ ἀφʼ αὑτῶν ὀνομάσαι  
###2.639  
λέγουσιν ὁρμηθέντας ἐξ Ἀχαΐας.  
###2.640  
Εἶτ᾿ ἔστι κόλπος λεγόμενος Τορωνικός,  
###2.641  
οὗ πρότερον ἦν τις Μηκύβερνα κειμένη·  
###2.642  
ἑξῆς Τορώνη τοῖς τόποις ὁμώνυμος.  
###2.643  
Εἶτεν πελαγία Λῆμνος, Ἡφαίστου τροφός,  
###2.644  
ἣν ὁ Διονύσου πρῶτος οἰκίζει Θόας,  
###2.645  
μετὰ ταῦτα δʼ ἔσχεν Ἀττικὴν ἀποικίαν.  
###2.646  
Τὸν Ἄθω δὲ παραπλεύσαντι παράλιος πόλις  
###2.647  
Ἄκανθός ἐστιν, Ἀνδρίων ἀποικία,  
###2.648  
παῤ ἣν διῶρυξ δείκνυται τετμημένη  
###2.649  
ἑπταστάδιος Ξέρξην δὲ λέγετʼ αὐτὴν τεμεῖν·  
###2.650  
εἶτ᾿ Ἀμφίπολις. Στρυμὼν δὲ παρὰ ταύτην μέγας  
###2.651  
ποταμὸς παραρρε μέχρι θαλάττης φερόμενος  
###2.652  
κατὰ τοὺς λεγομένους κεῖσε Νερῄδων χορούς  
###2.653  
ἐφʼ οὗ κατὰ μεσόγειον Ἀντιφάνους πατρίς  
###2.654  
κεῖται λεγομένη Βέργα, τοῦ δὴ γεγραφότος  
###2.655  
ἄπιστον ἱστορίας τε μυθικῆς γέλων.  
###2.656  
Μετʼ Ἀμφίπολιν δʼ ἡ πρότερον Οἰσύμη πόλις  
###2.657  
Θασίων γενομένη, μετὰ δὲ ταῦτα Μακεδόνων,  
###2.658  
ἀπὸ τῆς Μακέσσης Ἠμαθίας τε λεγομένη.  
###2.659  
Ἑξῆς Νέα πόλις ἐστὶ καὶ νῆσος Θάσος,  
###2.660  
ἣν βάρβαροι τὸ πρότερον ᾤκουν, ὡς λόγος,  
###2.661  
ἔπειτα Φοίνικες μετὰ Κάδμου καὶ Θάσου  
###2.662  
ἐκ τῆς Ἀσίας διαβάντες ἔλαβε δʼ ἡ Θάσος  
###2.663  
ἀπὸ τοῦ Θάσου καὶ τοὔνομ᾿ , ὡς καὶ νῦν ἔχει.  
###2.664  
Τὴν ὑπεράνω χώραν δὲ μέχρι τοῦ Ποντικοῦ  
###2.665  
Ἴστρου παρεκτείνουσι Θρᾷκες νεμόμενοι.  
###2.666  
Τῶν δʼ ἐπὶ θαλάττῃ κειμένων ἔστιν πόλις  
###2.667  
Ἄβδηῤ, ἀπʼ Ἀβδήρου μὲν ὠνομασμένη  
###2.668  
τοῦ καὶ κτίσαντος πρότερον αὐτὴν, ὃς δοκεῖ  
###2.669  
ὑπὸ τῶν Διομήδους ὕστερον ξενοκτόνων  
###2.670  
ἵππων φθαρῆναι Τήιοι δὲ τὴν πόλιν  
###2.671  
συνῴκισαν φυγόντες ὑπὸ τὰ Περσικά.  
###2.672  
Ταύτης δʼ ἐπί ταδι ποταμός ἐστι κείμενος  
###2.673  
Νέστος λεγόμενος, ἐκ δὲ τῶν πρὸς ἀνατολήν  
###2.674  
μερῶν λαβοῦσα τοὔνομ᾿ ἀπὸ τῶν Βιστόνων  
###2.675  
Θρακῶν προμήκης ἐστὶ λίμνη Βιστονίς.  
###2.676  
Εἶτεν Μαρώνει᾿ , οὗ κατοικῆσαι τὸ πρίν  
###2.677  
τοὺς Κίκονας ἱστοροῦσι τοὺς ἐν Ἰσμάρῳ·  
###2.678  
αὔτη δὲ Χίων ἐγένεθ᾿ ὕστερον κτίσις.  
###2.679  
Πέραν Σαμοθρᾴκη δʼ ἔστι νῆσος Τρωῖκή,  
###2.680  
ἔχουσα τὴν οἴκησιν ἀναμεμιγμένην·  
###2.681  
πρότερον γὰρ εἶναί φασιν ἐν ταύτῃ τινές  
###2.682  
τοὺς Τρῶας, Ἠλέκτρας τεκούσης Δάρδανον  
###2.683  
τῆς λεγομένης Ἄτλαντος Ἰασίωνά τε,  
###2.684  
ὧν τὸν μὲν Ἰασίωνα δυσσέβημά τι  
###2.685  
πρᾶξαι περὶ Δήμητρος λέγουσʼ ἄγαλμα καί  
###2.686  
πληγῇ κεραυνωθέντα δαιμονίῳ θανεῖν,  
###2.687  
τὸν Δάρδανον δὲ δὴ λιπόντα τοὺς τόπους  
###2.688  
πρὸς τὴν ὑπώρειάν γε τῆς Ἴδης κτίσαι  
###2.689  
πόλιν ἀφʼ ἑαυτοῦ Δαρδανίαν καλουμένην·  
###2.690  
τοὺς δὲ Σαμοθρᾷκος, Τρῶας ὄντας τῷ γένει,  
###2.691  
ἀπὸ τοῦ τόπου δὲ Θρᾷκας ἐκικαλουμένους,  
###2.692  
διʼ εὐσέβειαν ἐγκαταμεῖναι τῷ τόπῳ.  
###2.693  
Ἐν σιτοδείᾳ τῶν Σαμίων δʼ αὐτοῖς ποτε᾿  
###2.694  
ἐπαρκεσάντων, τηνικαῦτʼ ἐκ τῆς Σάμου  
###2.695  
ἐπιδεξάμενοί τινας συνοίκους ἔσχοσαν.  
###2.696  
Μετὰ τὴν Μαρώνειαν δὲ κεῖτ᾿ Αἶνος πόλις  
###2.697  
ἔχουσʼ ἐποίκους ἐκ Μιτυλήνης Αἰολεῖς.  
###2.698  
Ἡ Θρᾳκία δὲ χερρόνησος ἐχομένη  
###2.699  
κεῖται, καθʼ ἣν πόλις ἐστὶ πρώτη Καρδία,  
###2.700  
ἀρχήν μὲν ὑπὸ Μιλησίων κτισθεῖσα καί  
###2.701  
Κλαζομενίων, πάλιν δʼ Ἀθηναίων ὕπο,  
###2.702  
ὅτα Μιλτιάδης ἐκράτησε Χερρονησίων.  
###2.703  
Προσεχὴς δὲ Λυσιμάχεια ταύτην δʼ ἔκτισεν  
###2.704  
ἐπώνυμον Λυσίμαχος ἀφʼ ἑαυτοῦ πόλιν,  
###2.705  
Λίμναι δʼ ἐφεξῆς εἰσὶν αἱ Μιλησίων·  
###2.706  
εἶτ᾿ Αἰολέων Ἀλωπεκόννησος πόλις·  
###2.707  
ἑξῆς Ἐλαιοῦς, Ἀττικὴν ἀποικίαν  
###2.708  
ἔχουσα, Φόρβας ἣν συνοικίσαι δακεῖ.  
###2.709  
Ἔπειτα Σηστὸς καὶ Μάδυτος, αἱ κείμεναι  
###2.710  
ἐπὶ τοῦ στενωποῦ Λεσβίων δʼ οὗσαι κτίσεις.  
###2.711  
Εἶτ᾿ ἔστι Κριθώτη πόλις τε Πακτύη·  
###2.712  
λέγουσι καὶ ταύτας δὲ Μιλτιάδην κτίσαι.  
###2.713  
Μετὰ τὴν δὲ Χερρόνησον ἐν Προποντίδε  
###2.714  
Θρᾴκη παρήκει, καὶ Σαμίων ἐποικία  
###2.715  
Πέρινθός ἐστιν· ἐχομένως Σηλυμβρία,  
###2.716  
ἣν οἱ Μεγαρεῖς κτίζουσι πρὶν Βυζαντίου·  
###2.717  
ἑξῆς Μεγαρέων εὐτυχῶν Βυζάντιον.  
###2.718  
Μετὰ ταῦτα δʼ ἔσδʼ ὁ Πόντος, οὗ δὴ τὴν θέσιν  
###2.719  
ὁ Καλλατιανὸς συγγράφων Δημήτριος  
###2.720  
ἔοικεν ἐπιμελεστάτως πεπυσμένος.  
###2.721  
Κατὰ μέρος αὐτοῦ τοὺς τόπους διέξιμεν.  
###2.722  
Τοῦ Ποντικοῦ γὰρ στόματός ἐστι πλησίον  
###2.723  
Βυζαντίων χώρα Φιλία καλουμένη.  
###2.724  
Εἶτ᾿ αἰγιαλός τις Σαλμυδησσὸς λεγόμενος  
###2.725  
ἐφ᾿ ἑπτακόσια στάδια τεναγώδης ἄγαν  
###2.726  
καὶ δυσπρόσορμος ἀλίμενός τε παντελῶς  
###2.727  
παρατέταται, ταῖς ναυσὶν ἐχθρότατος τόπος.  
###2.728  
Εἶτʼ εὐλίμενος ἄκρα συνάπτει Θυνιάς,  
###2.729  
τῆς Ἀστικῆς Θρᾴκης ὑπάρχουσʼ ἐσχάτη,  
###2.730  
μεθʼ ἣν πόλις ἐστὶ σύνορος Ἁπολλωνία.  
###2.731  
ταύτην δὲ πρότερον ἔτεσι πεντήκοντά που  
###2.732  
κτίζουσι τῆς Κύρου βασιλείας τὴν πόλιν  
###2.733  
εἰς τοὺς τόπους ἐλθόντες οἱ Μιλήσιοι·  
###2.734  
πλείστας ἀποικίας γὰρ ἐξ Ἰωνίας  
###2.735  
ἔστειλαν εἰς τὸν Πόντον, ὃν πρὶν ἄξενον  
###2.736  
διὰ τὰς ἐπιθέσεις λεγόμενον τῶν βαρβάρων  
###2.737  
προσηγορίας ἐποίησαν εὐξείνου τυχεῖν.  
###2.738  
Περὶ τὴν ὑπώρειαν δὲ τοῦ καλουμένου  
###2.739  
Αἵμου πόλις ἐστὶ λεγομένη Μεσημβρία,  
###2.740  
τῇ Θρᾳκίᾳ Γετικῇ τε συνορίζουσα γῇ·  
###2.741  
Καλχηδόνιοι ταύτην δὲ Μεγαρεῖς τʼ ᾤκισαν,  
###2.742  
ἵτʼ ἐπὶ Σκύθας Δαρεῖος ἐστρατεύετο.  
###2.743  
Αἷμος μέγιστον δʼ ἔστιν ὑπὲρ αὐτὴν ὄρος,  
###2.744  
τῷ Κίλικι Ταύρῳ τὸ μέγεθος προσεμφερής  
###2.745  
τῇ τε κατὰ μῆκος τῶν τόπων παρεκτάσει  
###2.746  
ἀπὸ γὰρ Κροβύζων τῶν τε Ποντικῶν ὅρων  
###2.747  
ἄχρι τῶν Ἀδριατικῶν διεκβάλλει τόπων.  
###2.748  
Ὀδησσὸς, ἣν Μιλήσιοι  
###2.749  
κτίζουσιν, Ἀστυάγης ὅτ᾿ ἦρχε Μηδίας  
###2.750  
αὕτη Κροβύζους Θρᾶκας ἐν κύκλῳ δʼ ἔχει.  
###2.751  
Διονυσόπολις δʼ, ἣ πρῶτον ὠνομάζετο  
###2.752  
Κρουνοὶ διὰ τὰς τῶν ἐγγὺς ὑδάτων ἐκρύσεις·  
###2.753  
Διονυσιακοῦ δὲ προσπεσόντος ὕστερον  
###2.754  
ἐκ τῆς θαλάττης τοῖς τόποις ἀγάλματος,  
###2.755  
Διονυσόπολιν λέγουσι κληθῆναι πάλιν.  
###2.756  
Ἐν μεθορίοις δὲ τῆς Κροβύζων καὶ Συυθῶν  
###2.757  
χώρα μιγάδας Ἕλληνας οἰκητὰς ἔχει.  
###2.758  
Βιζώνη Τοῦτο δέ  
###2.759  
τὸ πολίχνιον φασίν τινες μὲν βαρβάρων,  
###2.760  
τινὲς δʼ ἄποικον γεγονέναι Μεσημβρίας.  
###2.761  
Κάλλατις,  
###2.762  
ἀποικία τῶν Ἡρακλεωτῶν γενομένη  
###2.763  
κατὰ χρησμόν· ἔκτίσαν δὲ ταύτην, ἡνίκα  
###2.764  
τὴν Μακεδόνων ἀρχὴν Ἀμύντας παρέλαβεν.  
###2.765  
Τόμοι δʼ ἄποικοι γενόμενοι Μιλησίων,  
###2.766  
ὑπὸ Σκυθῶν κύκλῳ δὲ περιοικούμενοι.  
###2.767  
Πόλις  
###2.768  
Ἴστρος ἀπὸ τοῦ ποταμοῦ λαβοῦσα τοὔνομα.  
###2.769  
Ταύτην τὴν πόλιν  
###2.770  
Μιλήσιοι κτίζουσιν, ἡνίκα Σωθῶν  
###2.771  
εἰς τὴν Ἀπίαν στράτευμα διέβη βαρβάρων  
###2.772  
τὸ Κιμμερίους διῶκον ἐκ τοῦ Βοσπόρου.  
###2.773  
Ἴστρος ὁ ποταμός  
###2.774  
κατέρχετʼ ἀπὸ τῶν ἑσπερίων οὗτος τόπων  
###2.775  
τὴν ἐκβολὴν πέντε στόμασι ποιούμενος·  
###2.776  
καὶ δυσὶ δὲ ῥεῖ σχιζόμενος εἰς τὸν Ἀδρίαν.  
###2.777  
Ἀμέλει δὲ μέχρι τῆς Κελτικῆς γινώσκεται.  
###2.778  
καὶ τῷ θέρει τὸν πάντα διαμένων χρόνον·  
###2.779  
χειμῶνι μὲν γὰρ αὔξεται πληρούμενος  
###2.780  
τοῖς γινομένοις ὄμβροισιν, ἐν δὲ τῷ θέρει  
###2.781  
ἀπὸ τῆς χιόνος, ὥς φασι, τὰς ἐπιρρύσεις  
###2.782  
τῶν τηκομένων τε λαμβάνων ἀεὶ πάγων,  
###2.783  
τὸ ῥεῖθρον ἐξίησιν ὡσαύτως ἴσον.  
###2.785  
Ἔχει δὲ καὶ νήσους ἐν αὑτῷ κειμένας  
###2.786  
πολλάς τε καὶ μεγάλας μεγέθεσιν, ὡς λόγος,  
###2.787  
ὧν ἡ μεταξὺ τῆς θαλάττης κειμένη  
###2.788  
καὶ τῶν στομάτων οὐκ ἔστʼ ἐλάττον μὲν Ῥόδου,  
###2.789  
Πεύκη δὲ λέγεται διὰ τὸ πλῆθος ὧν ἔχει  
###2.790  
πευκῶν. ἐπʼ εὐθείας κατʼ αὐτὴν πελαγία  
###2.791  
Ἀχιλλέως ἡ νῆσός ἐστι κειμένη.  
###2.792  
Ἔχει δὲ πλῆθος χειρόηθες ὀρνέων  
###2.793  
θέαν ἱεροπρεπῆ τε τοῖς ἀφικνουμένοις.  
###2.794  
Οὐ δυνατὸν ἀπὸ ταύτης δʼ ἰδεῖν χώραν τινά  
###2.795  
καίπερ ἀπεχούσης τῆς πέραν στάδια μόνον  
###2.796  
τετρακόσιʼ, ὡς δὴ συγγράφει Δημήτριος.  
###2.797  
(Οὑτοι δὲ Θρᾷκες Βαστάρναι τʼ ἐπήλυδες.)  
###2.798  
Ὁ ποταμός  
###2.799  
Τύρας βαθύς τʼ ὢν εὔβοτός τε ταῖς νομαῖς,  
###2.800  
τῶν ἰχθύων διάθεσιν ἐμπόροις ἔχων,  
###2.801  
ταῖς ὁλκάσιν τε ναυσὶν ἀνάπλουν ἀσφαλῆ.  
###2.802  
Ὁλμώνυμος δὲ τῷ ποταμῷ κεῖται πόλις  
###2.803  
Τύρας, ἄποικος γενομένη Μιλησίων.  
###2.804  
Ἐπὶ ταῖς δὲ καθʼ Ὕπανίν τε καὶ Βορυσθένην  
###2.805  
ποταμῶν διπλαῖσι συμβολαῖς ἔστιν πόλισ  
###2.806  
κτισθεῖσα, πρότερον Ὀλβία καλουμένη,  
###2.807  
μετἀ ταῦθ' ὑφ' Ἑλλήνων πάλιν Βορυσθένης  
###2.808  
κληθεῖσα. ταύτην τὴν πόλιν Μιλήσιοι  
###2.809  
κτίζουσι κατὰ τὴν Μηδικὴν ἐπαρχίαν.  
###2.810  
διακοσίων σταδίων δὲ καὶ δὶς εἴκοσιν  
###2.811  
ἀπὸ τῆς θαλάττης τὸν ἀνάπλουν Βορυσθένει  
###2.812  
ἔχει ποταμῷ.  
###2.813  
Οὗτος δὲ πάντων ἐστὶ χρειωδέστατος,  
###2.814  
κήτη μεγάλα καὶ πολλὰ καὶ καρποὺς φέρων  
###2.815  
τοὺς φυομένους νομάς τε τοῖς βοσκήμασιν.  
###2.816  
Ῥεῖν δʼ αὐτὸν ἐπὶ μὲν ἡμερῶν λέγουσι πλοῦν  
###2.817  
ὡς τετταράκοντα πλωτὸν, εἰς δὲ τοὺς ἄνω  
###2.818  
τόπους ἄπλωτός ἐστι κοῦ περάσιμος·  
###2.819  
ὑπὸ χιόνος γὰρ καὶ πάγων ἐξείργεται.  
###2.820  
Ἀχίλλειος ὅρόμος,  
###2.821  
ὅπερ ἐστὶν ᾐὼν σφόδρα μακρά τε καὶ στενή  
###2.822  
Ἡ Ταυρικὴ δὲ χερρόνησος λιγομένη  
###2.823  
τούτοις συνάπτει, πόλιν ἔχουσʼ Ἑλληνίδα,  
###2.824  
ἣν Ἡρακλεῶται Δήλιοί τʼ ἀπῴκισαν,  
###2.825  
τοῖς Ἡρακλεώταις γενομένου χρησμοῦ τινος  
###2.826  
τοῖς τὴν Ἀσίαν οἰκοῦσιν ἐντὸς Κυανέων  
###2.827  
ἅμα Δηλίοισι χερρόνησον οἰκίσαι.  
###2.828  
Τοῦτον εἰς τόπον τινές  
###2.829  
τῆς Ταυρικῆς λέγουσιν ἀφικέσθαι ποτέ  
###2.830  
κλαπεῖσαν Ἰφιγένειαν ἐκ τῆς Αὐλίδος  
###2.831  
Εἰσὶν δὲ τοῖς ὄχλοισιν οἱ Ταῦροι συχνοί,  
###2.832  
βίον δʼ ἐνόρειον νομάδα τʼ ἐζηλωκότες  
###2.833  
τὴν δʼ ὠμότητα βάρβαροί τε καὶ φονεῖς,  
###2.834  
ἱλασκόμενοι τὰ θεῖα τοῖς ἀσεβήμασιν.  
###2.835  
Ἔπειτ᾿ ἐπʼ αὐτοῦ τοῦ στόματος Μαιώτιδος  
###2.836  
λίμνης τὸ Παντικάπαιόν ἐστιν ἔσχατον,  
###2.837  
τοῦ Βοσπόρου βασίλειον ὠνομασμένον  
###2.838  
Ἄνωθε τούτων ἡ Σωθὶς γῆ βάρβαρος  
###2.839  
πρὸς τὴν ἀοίκητον συνορίζουσʼ ἐστὶ γῆν  
###2.840  
καὶ πᾶσι τοῖς Ἕλλησιν ἀγνοουμένην.  
###2.841  
Πρώτους δὲ παρὰ τὸν Ἵστρον εἶναι Καρπίδας  
###2.842  
εἴρηκεν Ἔφορος, εἶλτεν Ἀροτῆρας πρόσω  
###2.843  
Νευρούς τε μέχρι γῆς πάλιν ἐρῄμου διὰ πάγον,  
###2.844  
πρὸς ἀνατολὰς δʼ ἐκβάντι τὸν Βορυσθένην  
###2.845  
τὴν λεγομένην Ὕλαιαν οἰκοῦντας Σκύθας  
###2.846  
εἶναι, Γεωργοὺς δʼ ἐχομένους τούτων ἄνω,  
###2.847  
ἔπειτα πάλιν ἔρημον ἐπὶ πολὺν τόπον,  
###2.848  
ὑπὲρ δὲ ταύτην Ἀνδροφάγων Σκυθῶν ἔθνος,  
###2.849  
ἐπέκεινα δʼ εἶναι πάλιν ἔρημον ἐχομένην.  
###2.850  
Τὸν Παντικάπην διαβάντι Λιμναίων ἔθνος  
###2.851  
ἕτερά τε πλείονʼ οὐ διωνομασμένα,  
###2.852  
Νομαδικὰ δʼ ἐπικαλούμεν᾿ , εὐσεβῆ πάνυ,  
###2.853  
ὧν οὐδὶ εἷς ἔμψυχον ἀδικήσαι ποτʼ ἄν  
###2.854  
οἰκοφόρα δʼ, ὡς εἴρηκε, καὶ σιτούμενα  
###2.855  
γάλακτι ταῖς Σκυθικαῖσί θ᾿ ἱππομολγίαις·  
###2.856  
ζῶσιν δὲ τήν τε κτῆσιν ἀναδεδειχότες  
###2.857  
κοινήν ἀπάντων τήν θʼ ὅλην συνουσίαν.  
###2.858  
Καὶ τὸν σοφὸν δʼ Ἀνάχαρσιν ἐκ τῶν Νομαδικῶν  
###2.859  
φησὶν γενέσθαι τῶν σφόδῤ εὐσεβεστάτων.  
###2.860  
Καὶ κατοικῆσαί τινας  
###2.861  
εἰς τὴν Ἀσίαν ἐλθόντας, οὓς δὴ καὶ Σάκας  
###2.862  
καλοῦσιν· εὐσημότατον εἶναί φησι δέ  
###2.863  
τὸ Σαυροματῶν καὶ τῶν Γελωνῶν καὶ τρίτον  
###2.864  
τὸ τῶν Ἀγαθύρσων ἐπικαλούμενον γένος  
###2.865  
Ἀπὸ τῶν δὲ Μαιωτῶν λαβοῦσα τοὔνομα  
###2.866  
Μαιῶτις ἑξῆς ἐστὶ λίμνη κειμένη,  
###2.867  
εἰς ἣν ὁ Τάναῖς  
###2.868  
ἀπὸ τοῦ ποταμοῦ λαβὼν τὸ ῥεῦμʼ Ἀράξεως  
###2.869  
ἐπιμίσγεθ᾿ , ὡς Ἑκαταῖς εἶφ᾿ οὑρετριεύς,  
###2.870  
ὡς δʼ Ἔφορος ἱστόρηκεν, ἐκ λίμνης τινός,  
###2.871  
ἧς τὸ πέρας ἔστʼ ἄφραστον. Ἐξίησι δέ  
###2.872  
δίστομον ἔχων τὸ ῥεῖθρον εἰς τὴν λεγομένην  
###2.873  
Μαιῶτιν εἰς τὸν Κιμμερικόν τε Βόσπορον.  
###3.874  
Τὴν Τάναῖν, ὅστις ἐστὶ τῆς Ἀσίας ὅρος,  
###3.875  
τέμνων γε τὴν ἤπειρον ἑκατέραν δίχα,  
###3.876  
πρῶτοι νέμονται Σαρμάται, δισχίλια  
###3.877  
στάδιʼ ἐπέχοντες.  
###3.878  
Εἶτα μετὰ τούτους ἐστὶ Μαιωτῶν γένος  
###3.879  
Ἰαζαματῶν λεγόμενον, ὡς Δημήτριος  
###3.880  
ὁ συγγραφεὺς εἴρηκεν, ὡς δʼ Ἔφορος λέγει  
###3.881  
Σαυροματῶν λέγεται ἔθνος.  
###3.882  
Τούτοις ἐπιμεμίχθαι δὲ τὰς Ἀμαζόνας  
###3.883  
τοῖς Σαυρομάταις λέγουσιν ἐλθούσας ποτέ  
###3.884  
ἀπὸ τῆς περὶ Θερμώδοντα γενομένης μάχης.  
###3.885  
ἐφ᾿ οἷς ἐπεκλήθησαν Γυναικοκρατούμενοι.  
###3.886  
Εἶτ᾿ ἔστιν Ἑρμώνασσα Φαναγόρειά τε,  
###3.887  
ἣν Τηΐους λέγουσιν οἰκίσαι ποτέ,  
###3.888  
καὶ Σινδικὸς λιμὴν, ἔχων οἰκήτορας  
###3.889  
Ἕλληνας ἀπὸ τῶν ἐγγὺς ἥκοντας τόπων.  
###3.890  
Ταύτας περιέχει τὰς πόλεις διακειμένας  
###3.891  
νῆσος, κατὰ τὴν Μαιῶτιν ἄχρι τοῦ Βοσπόρου  
###3.892  
χώραν ἀπολαμβάνουσα πολλὴν πεδιάδα,  
###3.893  
ἥτις τὰ μὲν τοῖς ἕλεσι καὶ τοῖς ποταμίοις  
###3.894  
ἀδιάβατος τοῖς τενάγεσίν τʼ ἐν τῷ πέραν,  
###3.895  
ἃ δὲ τῇ θαλάττῃ τῇ τε λίμνῃ γίνεται.  
###3.896  
Τὸ δὲ στόμʼ ἐκπλέοντι Κιμμερὶς πόλις,  
###3.897  
ἀπὸ Κιμμερίων μὲν βαρβάρων κεκλημένη,  
###3.898  
κτίσις τυράννων δʼ οὖσα τῶν ἐν Βοσπόρῳ,  
###3.899  
Κῆπός τʼ ἀποικισθεῖσα διὰ Μιλησίων.  
###3.900  
Μοσύνοικοι  
###3.901  
ἔθεσι νόμοις ἔργοις τε βαρβαρώτατοι·  
###3.902  
φασὶν γὰρ ἐν ξυλίνοισιν ὑψηλοῖς τʼ ἄγαν  
###3.903  
πύργοις ἐνοικεῖν πάντας, ἔν φανερῷ δʼ ἀεὶ  
###3.904  
ἕκαστα πράττειν, τὸν δʼ ἑαυτῶν βασιλέα  
###3.905  
δεδεμένον ἐν πύργῳ τε συγκεκλεισμένον  
###3.906  
τηρεῖν ἐπιμελῶς, τὴν ἀνωτάτω στέγην  
###3.907  
ἔχοντα, τοῖς φρουροῦσι δʼ αὐτὸν ἐπιμελές  
###3.908  
εἶναι, νομίμως ἵνα πάντα προστάττῃ ποιεῖν·  
###3.909  
εἰ δὲ παραβαίη, κόλασιν αὐτοῦ λαμβάνειν  
###3.910  
φασὶν μεγίστην, μὴ διδόντας τὴν τροφήν.  
###3.911  
Κερασοῦς Σλνωπέων ἄποικος  
###3.912  
καθʼ ἣν ἔρημος κειμένη  
###3.913  
παρήκει νῆσος Ἄρεως λεγομένη.  
###3.914  
Τιβαρηνοὶ ᾤκουν ἔθνος ὁμοχώριον,  
###3.915  
γελᾶν πάνυ σπεύδοντες ἐκ παντὸς τρόπου,  
###3.916  
εὐδαιμονίαν ταύτην μεγίστην κεκρικότες.  
###3.917  
Ἀμισὸς ἐν τῇ Λευκοσύρων γῇ κειμένη  
###3.918  
Φωκαέων ἀποικία,  
###3.919  
τέτταρσι πρότερον ἔτεσιν οἰκισθεῖσα γάρ  
###3.920  
τῆς Ἡρακλείας ἔλαβʼ Ἰωνικὴν κτίσιν.  
###3.921  
Κατὰ τὴν πόλιν ταύτην δὲ τῆς Ἀσίας σχεδόν  
###3.922  
στενότατος αὐχήν ἐστιν εἰς τὸν Ἰσσικόν  
###3.923  
κόλπον διήκων τήν τʼ Ἀλεξανδρούπολιν,  
###3.924  
τῶ Μακεδόνι κτισθεῖσαν· ἡμερῶν δʼ ὁδόν  
###3.925  
εἰς τὴν Κιλικίαν ἑπτὰ τῶν πασῶν ἔχει·  
###3.926  
τὸ τῆς Ἀσίας λέγεται γὰρ ἰσθμωδέστατον  
###3.927  
εἰς τὸν περὶ αὐτὸν ὄντα συνάγεσθαι μυχόν.  
###3.928  
Ὁ δ᾿ Ἡρόδοτος ἔοικεν ἀγνοεῖν, λέγων  
###3.929  
ἐκ τῆς Κιλικίας ἀνδρί γʼ εὐζώνῳ μολεῖν  
###3.930  
πένθʼ ἡμερῶν εἰς Πόντον εἶναι τὴν ὁδόν.  
###3.931  
Ἔθνη δʼ ἔχει τὰ πάντα πεντεκαίδεκα  
###3.932  
ἡ χερρόνησος, ὧν τρία μὲν Ἑλληνικά,  
###3.933  
Αἰολικὸν εἶτʼ Ἰωνικὸν καὶ Δωρικόν,  
###3.934  
τὰ λοιπὰ τῶν μιγάδων δὲ χωρὶς βάρβαρα.  
###3.935  
Κίλικες μὲν οὖν Λύκιοί τε πρὸς τούτοις ἅμα  
###3.936  
Κᾶρες Μαριανδυνοί τε παραθαλάττιοι.  
###3.937  
οἰκοῦσι Παφλαγόνες τε καὶ Παμφύλιοι·  
###3.938  
Χάλυβες δὲ τὴν μεσόγειον οἵ τε πλησίον  
###3.939  
Καππάδοκες οἵ τε νεμόμενοι τὴν Πισιδικήν  
###3.940  
Λυδοί τε καὶ πρὸς τοῖσδε Μυσοὶ καὶ Φρύγες.  
###3.941  
Εἶτεν Σινώπη πόλις ἐπώνυμος μιᾶς  
###3.942  
Ἀμαζόνων, ὧν πλησίον τὸ χωρίον,  
###3.943  
ἥν ποτε μὲν ᾤκουν εὐγενεῖς ὄντες Σύροι,  
###3.944  
μετὰ ταῦτα δ᾿ , ὡς λέγουσιν, Ἑλλήνων ὅσοι  
###3.945  
ἐπʼ Ἀμαζόνας διέβησαν, Αὐτόλυκός τε καί  
###3.946  
σὺν Δηῖλέοντι Φλόγιος, ὄντες Θετταλοί,  
###3.947  
ἔπειτα δʼ Ἁβρώνδας γένει Μιλήσιος·  
###3.948  
ὑπὸ Κιμμερίων οὗτος δʼ ἀναιρεῖσθαι δοκεῖ·  
###3.949  
μετὰ Κιμμερίους Κῷος, πάλιν δὲ Κρητίνης,  
###3.950  
οἱ γενόμενοι φυγάδες ὅρῶν Μιλησίων·  
###3.951  
οὗτοι συνοικίζουσι δʼ αὐτήν, ἡνίκα  
###3.952  
ὁ Κιμμερίων κατέδραμε τὴν Ἀσίαν στρατός.  
###3.953  
Καταντικρὺ δὲ Καράμβεως ἐν τῇ πέραν  
###3.954  
κεῖται μέγιστον  
###3.955  
ἀπότομον εἰς θάλατταν ὑψηλόν τʼ ὄρος,  
###3.956  
Κριοῦ μέτωπον λεγόμενον,  
###3.957  
νυχθήμερον πλοῦν ἀπέχον ἐκ Καράμβεως.  
###3.958  
Ὧν δὴ τόπων λέγουσιν ἄρξαι Φινέα,  
###3.959  
τὸν τοῦ Τυρίου Φοίνικος, ὕστέροισι δέ  
###3.960  
χρόνοις κατελθεῖν ἐεξ Ἰωνίας στόλον  
###3.961  
Μιλησίων κτίσαι τε ταύτας τὰς πόλεις,  
###3.962  
ἃς εἰς Ἄμαστριν ὕστερον συνήγαγεν  
###3.963  
ἐπὶ τεῶν τόπων κτίσασʼ ὁμώνυμον πόλιν  
###3.964  
Ἄμαστρις, Ὀξυάθρου μὲν ἱστορουμένη  
###3.965  
θυγάτηρ ὑπάρχειν, ὡς λόγος, τοῦ Περσικοῦ,  
###3.966  
τοῦ δ᾿ Ἡρακλείας γενομένη Διονυσίου  
###3.967  
γυνὴ τυράννου.  
###3.968  
Παρθένιος Οὗιος ὁ ποταμός  
###3.969  
πλωτὸς καταφέρων ῥεῖθρον ἡσυχώτατον.  
###3.970  
Ἐν δʼ αὐτῷ λόγος  
###3.971  
Ἀρτέμιδος εἶναι λουτρὸν ἐπιφανέστατον.  
###3.972  
Εἶτ᾿ ἔστιν Ἡράκλεια, Βοιωτῶν κτίσις  
###3.973  
καὶ Μεγαρέων· ἐντὸς δὲ ταύτην Κυανέων  
###3.974  
κτίζουσιν ὁρμηθέντες ἀπὸ τῆς Ἑλλάδος,  
###3.975  
καθʼ οὓς χρόνους ἐκράτησε Κῦρος Μηδίας.  
###3.976  
Σαγγάριος Οὖτος ὁ ποταμός  
###3.977  
ἐκ τῆς ὑπὲρ Θυνῶν τε καὶ Φρυγῶν χθονός  
###3.978  
φερόμενος ἐξίησι διὰ τῆς Θυνίδος.  
###3.979  
Ὕπιος· ἐφʼ αὑτῷ δʼ ἔχει  
###3.980  
μεσηγὺ τὴν Προυσιάδα λεγομένην πόλιν.  
