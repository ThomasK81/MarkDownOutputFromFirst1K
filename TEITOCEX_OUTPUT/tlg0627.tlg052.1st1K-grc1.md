---
title: "De crisibus"
subtitle: |
	An Open Greek and Latin Edition \ 
author: "Hippocrates"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions


### Published Original Versions Of The Electronic Texts

Mark Schiefsky, Harvard University  
Gregory R. Crane, Universität Leipzig  
Uwe Vagelpohl, University of Warwick  
  
### Keyboarding

### Editor-In-Chief, Perseus Digital Library

Gregory R. Crane  
  
### Project Manager (University Of Leipzig)

Matt Munson  
  
### Project Assistant (University Of Leipzig)

Annette Geßner  
  
### Lead Developer (University Of Leipzig)

Thibault Clérice  
  
### Technical Advisor

Bruce Robertson  
  
### Markdown and PDF Production

This version was produced by [TEItoCEX](https://github.com/ThomasK81/TEItoCEX) written by Thomas Koentges.

# De crisibus

### Chapter 1

<head>ΠΕΡΙ ΚΡΙΣΙΩΝ.</head>
                    <p>1. Περὶ κρισίων ξυντόμων ἐπὶ τὸ ἄμεινον τὰ μὲν πλεῖστα ταὐτὰ <lb/>ἐστὶν, ἅπερ
                        ἐς ὑγίην σημεῖα. Ἱδρῶτες γὰρ ἄριστοί εἰσιν καὶ τάχιστα <lb/>πυρετὸν παύοντες
                        οἱ ἐν τῇσι κρισίμῃσιν ἡμέρῃσι γινόμενοι καὶ τελέως <lb/>τὸν πυρετὸν
                        ἀπαλλάσσοντες· ἀγαθοὶ δὲ καὶ ὅσοι διὰ παντὸς τοῦ <lb/>σώματος γενόμενοι
                        εὐπετεστέρως τὸ νόσημα φέρειν ποιήσουσιν· οἳ <lb/>δ’ ἂν τουτέων τι μὴ
                        ἐργάσωνται, οὐ λυσιτελέσουσι γινόμενοι. </p>


### Chapter 2

<p>2. Παχύνεσθαι δὲ χρὴ τὸ διαχώρημα πρὸς τὴν κρίσιν ἰούσης τῆς <lb/>νόσου· ἔστω
                        δὲ ὑπόπυῤῥον καὶ μὴ σφόδρα δυσῶδες· ἐπιτήδειον δὲ <lb/>καὶ ἕλμινθας ἐξιέναι
                        πρὸς τὴν κρίσιν. </p>


### Chapter 3

<p>3. Οὖρον δὲ ἄριστόν ἐστιν, ὃ ἂν ἔχῃ λευκότατον ὑπόστημα καὶ <lb/>λεῖον καὶ
                        ὁμαλὸν παρὰ πάντα τὸν χρόνον ἕως ἂν κριθῇ τὸ νόσημα· <lb/>σημαίνει γὰρ
                        ἀσφαλέα καὶ ὀλιγοχρονίην τὴν νοῦσον ἔσεσθαι. Ἢν <lb/>ἱδρῶτος ἐγγενομένου ἡ
                        νούσος ἐκλίπῃ, καὶ τὸ οὖρον πυῤῥὸν θεωρηθῇ <lb/>λευκὴν ὑπόστασιν ἔχον,
                        τουτέοισιν αὐθημερὸν ὑποστροφὴ τοῦ πυρετοῦ <lb/>γίνεται, οὗτος καὶ ἐν πέντε
                        ἀκινδύνως κρίνεται. </p>


### Chapter 4

<p>4. Τοῖσιν ἐλαχίστῳ χρόνῳ μέλλουσιν ὑγιάζεσθαι μέγιστα σημεῖα <lb/>ἅπαξ
                        γίνεται· ἀπονώτεροι γὰρ διατελοῦσιν καὶ ἀκίνδυνοι, καὶ τὰς <lb/>νύκτας
                        κοιμέονται, καὶ τὰ ἄλλα σημεῖα προφαίνουσιν ἀσφαλέα. </p>


### Chapter 5

<p>5. Οἷς ἐν πυρετῷ μὴ θανατώδει κεφαλῆς ἄλγημα καὶ τὰ ἄλλα <lb/>περιεστικὰ
                        σημεῖα, χολὴ τουτέων κρατεῖ. </p>


### Chapter 6

<p>6. Οἷς ἂν ἄρξηται ὁ πόνος τῇσι πρώτῃσιν ἡμέρῃσιν, τεταρταῖοί <pb n="278"/> τε
                        μᾶλλον καὶ πεμπταῖοι πιέζονται· ἐς δὲ τὴν ἑβδόμην ἀπαλλάσσονται <lb/>τοῦ
                        πυρετοῦ. </p>


### Chapter 7

<p>7. Οἱ δὲ πυρετοὶ κρίνονται ἐν τῇσιν αὐτέῃσιν ἡμέρῃσι τὸν ἀριθμὸν, <lb/>ἐξ ὧν
                        ἀπόλλυνται οἱ ἄνθρωποι καὶ ἐξ ὧν περιγίνονται· οἵ τε <lb/>γὰρ εὐηθέστατοι
                        τῶν πυρετῶν καὶ ἐπὶ σημείων ἀσφαλεστάτων τεταρταῖοι <lb/>παύονται ἢ πρόσθεν·
                        οἵ τε φονικώτατοι καὶ ἐπὶ σημείων δεινοτάτων <lb/>γινόμενοι τεταρταῖοι
                        κτείνουσιν ἢ πρόσθεν· ἡ μὲν οὖν <lb/>πρώτη ἔφοδος οὕτως τελευτᾷ. Ἡ δ’ ἑτέρη
                        ἐς ἑπτὰ περιάγει, ἡ δὲ <lb/>τρίτη ἐς τὴν ἑνδεκάτην, ἡ δὲ τετάρτη ἐς τὴν
                        τεσσαρεσκαιδεκάτην, ἡ <lb/>δὲ πέμπτη ἐς τὴν ἑπτακαιδεκάτην, ἡ δὲ ἕκτη ἐς τὴν
                        εἰκοστήν· αὗται <lb/>μὲν οὖν ἐπὶ τῶν ὀξυτάτων διὰ τεσσάρων ἐς τὰς εἴκοσι
                        προσθέσεις. <lb/>Οὐ δύναται δὲ ὅλαις ἡμέραις οὐθὲν τουτέων ἀριθμεῖσθαι
                        ἀτρεκέως· <lb/>οὐδὲ γὰρ οἱ ἐνιαυτοί τε καὶ μῆνες ὅλαις ἡμέραις πεφύκασιν.
                    </p>


### Chapter 8

<p>8. Ἐν τοῖσι καύσοισι τὰ ἀγαθὰ σημεῖα γινόμενα, οἷα ἐν τοῖσιν <lb/>ὑγιεινοῖσι
                        γέγραπται, μείονα μὲν ἐόντα ἐς τρίτην ἄνεσιν δηλοῖ, παχύτερα <lb/>δὲ αὔριον,
                        πάνυ παχέα δὲ αὐθημερόν. </p>


### Chapter 9

<p>9. Ἐν τοῖσι καύσοισιν ἢν ἑβδομαίῳ ὕστερον ἐπιγένηται ἴκτερος, <lb/>δῆλον
                        ἀνίδρωτος· τὸ γὰρ νόσημα οὐ φιλέει ἔτι ἱδροῦν, οὐδὲ ἄλλῃ <lb/>ἀφίστασθαι
                        οὐδαμῇ, ἀλλὰ ὑγιὴς γίνεται. </p>


### Chapter 10

<p>10. Ἀνάγκη τοῦ θερμοῦ ἀπιόντος [καὶ] ἐφ’ ἑωυτὸ τὸ ὑγρὸν ἑλκύσαντος, <lb/>τῷ
                        πυρετῷ κρίσιν γενέσθαι διὰ τὰ οὖρα τὰ ἀποχωρέοντα <lb/>ἢ καὶ τὰ διαχωρήματα
                        κοιλίης, ἢ αἵματος ἐκ τῶν ῥινέων ῥύσιν, ἢ <lb/>οὔρησιν πολλὴν, ἢ διαῤῥοίην
                        ἰσχυρὴν, ἢ ἱδρῶτα, ἢ ἔμετον, γυναικὶ <lb/>δὲ καὶ ἐπιμηνίων ὁδόν· μάλιστα μὲν
                        οὖν ταῦτα ποιέει κρίσιν, ἢ <lb/>ὅ τι ἂν τουτέων ἐγγὺς γίνηται· ποιέει δὲ καὶ
                        ἕτερα κρίσεις, ἧττον <lb/>μὲν τουτέων. </p>


### Chapter 11

<p>11. Ἴκτερος δὲ ἢν ἑβδομαίῳ ἐπιγένηται, ἢ ὕστερον ἐν καύσῳ <lb/>καὶ δυσχέρεια,
                        σιάλου πολλοῦ ἀποχώρησις· ἔν τε τοῖς καυσώδεσι <lb/>πυρετοῖς καὶ τοῖς
                        ἄλλοις, ἢν, μηδενὸς τουτέων τῶν σημείων γενομένου, <lb/>ἀφίῃ ὁ πυρετὸς,
                        ἀνάγκη τοιάσδε κρίσιας ἀντὶ τουτέων γενέσθαι, <lb/>ἢ φυμάτων μεγάλων
                        ἀπόστασιν, ἢ ὀδύνας ἰσχυρὰς ἀπὸ τῆς ἀποστάσιος, <lb/>ἢ τηκεδόνας τῶν ὑγρῶν
                        ἐκ τοῦ θερμοῦ. Κρίσιες δὲ καὶ ἀφέσιες <lb/>τῶν καῦσον σημαινόντων, μακροτέρα
                        ἡ νοῦσος· τῶν δὲ ἰσχυρῶν, <lb/>θάνατος ὡς ἐπὶ τὸ πουλύ· οἱ δὲ λοιποὶ
                        ἀσφαλέες παύονται καῦσοι <lb/>ἑβδομαῖοι ἢ τεσσαρεσκαιδεκαταῖοι. Φιλέει δὲ
                        καὶ ἐς λιπυρίην περιίστασθαι, <lb/>καὶ λαμβάνει μάλιστα τεσσαράκοντα ἡμέρας
                        καὶ ἐξηπιαλοῦται· <lb/>καὶ ἡ λιπυρίη τῆς αὐτῆς ἡμέρης λαμβάνει τε καὶ
                        μεθίησι· <lb/>γίνεται δὲ καὶ τῆς κεφαλῆς ὀδύνη· ἐὰν δὲ μὴ μεθίῃ αὐτὸν ἡ
                        λιπυρίη <lb/>ἐν ταῖς τεσσαράκοντα ἡμέραις, ἀλλ’ ἀχθῇ καὶ ὀδύνη ἔχῃ τὴν
                        κεφαλὴν, <lb/>καὶ φλυηρέῃ, ἐπικάθηρον αὐτόν. Λήγοντος δὲ καύσου, ἂν
                        ἐπιγένηται <lb/>ἴκτερος, οὐ φιλέει ἔτι ἱδροῦν, οὐδ’ ἄλλῃ ἀφίστασθαι οὐδαμῇ,
                        <lb/>ἀλλ’ ὑγιὴς γίνεται. </p>


### Chapter 12

<p>12. Τριταῖος κρίνεται ἐν ἑπτὰ περιόδοισιν ὡς ἐπὶ τὸ πουλύ. </p>


### Chapter 13

<p>13. Ὁκόσοις ἐν ἀφορήτοις πυρετοῖς τῇ ἑβδόμῃ, ἢ τῇ ἐνάτῃ, ἢ
                        <lb/>τεσσαρεσκαιδεκάτῃ ἴκτεροι γίνονται, ἀγαθὸν, ἐὰν μὴ τὸ δεξιὸν
                        ὑποχόνδριον <lb/>σκληρὸν γένηται· εἰ δὲ μὴ, ἐνδοιαστόν. </p>


### Chapter 14

<p>14. Τὰ ὀξεὰ νοσήματα κρίνεται ἐν τεσσαρεσκαίδεκα ἡμέρῃσιν <lb/>ὡς ἐπὶ τὸ
                        πουλύ. </p>


### Chapter 15

<p>15. Ἱδρῶτες πυρεταίνουσιν ἢν γίνωνται τριταίοις καὶ πεμπταίοις <lb/>καὶ
                        ἑβδομαίοις καὶ ἐναταίοις καὶ ἑνδεκαταίοις καὶ τεσσαρεσκαιδεκαταίοις <lb/>καὶ
                        μίῃ καὶ εἰκοσταίοις καὶ τριηκοσταίοις, οὗτοι οἱ ἱδρῶτες <lb/>νούσους
                        κρίνουσιν· οἱ δὲ μὴ οὕτως γινόμενοι πόνους σημαίνουσιν. </p>


### Chapter 16

<p>16. Αἱ πεπάνσιες τῶν οὔρων κατὰ μικρὸν ἐκπεπαινόμεναι, ἐν <pb n="282"/> τῇσι
                        κρισίμοις ἐὰν πεπανθῶσι, λύουσι τὴν νοῦσον. Παράδειγμα <lb/>δεῖ τῶν οὔρων τὰ
                        ἕλκεα ποιέεσθαι· τά τε γὰρ ἕλκεα, ἢν μὲν ἀνακαθαίρηται <lb/>πύῳ λευκῷ,
                        ταχείην θεραπείην δηλοῖ· ἐὰν δὲ μεταβάλλῃ ἐς <lb/>τοὺς ἰχῶρας, κακοήθη
                        γίνεται· τὸν αὐτὸν δὲ τρόπον καὶ τὰ οὖρα <lb/>σημαίνει. Ἐὰν ἐκ πόνου λεπτὰ
                        γένηται, ἀπὸ τῆς προφάσιος δεῖ λογίζεσθαι, <lb/>ᾖ τὸ νόσημα παρεγένετο, καὶ
                        ταύτην ὁρᾷν ἐπεὶ παύεται· <lb/>ὡς ταύτης ὑπολειπομένης, τῶν ἄλλων σημείων
                        ἐπιγινομένων οἵων <lb/>δεῖ, οὐκ εἶναι ἀπαλλαγὴν τῇ νούσῳ οἰητέον. Ἐὰν ἀλγέῃ
                        ἡ κεφαλὴ, <lb/>καὶ ἀπὸ τουτέου πυρετὸς ἐπιγένηται, [καὶ] τουτέου μὴ
                        καταπαύσηται, <lb/>μηδὲ τῆς ὀδύνης παυομένης, οὐ κρίσιμος ὁ πυρετός. Κρίσεως
                        <lb/>μακρῆς ἔτι ἐπὶ τὸ ἄμεινον, πλεῖστα ταὐτ’ ἐστὶ καὶ ἐπὶ τουτέων ἅπερ
                        <lb/>ἐς ὑγίην ἰόντα. </p>


### Chapter 17

<p>17. Ἐν τοῖσιν ὑποχονδρίοισιν οἰδήματα μαλθακὰ καὶ ἀνώδυνα <lb/>καὶ ὑπείκοντα
                        ἐπεὶ θιγγάνῃς αὐτέου, χρονιωτέρας μὲν τὰς κρίσιας <lb/>ποιέει, ἧσσον δὲ
                        φοβερὰς τῶν ἐναντίων τουτέοις φυμάτων· ὡσαύτως <lb/>δὲ ἔχει καὶ περὶ τῶν ἐν
                        τῇ ἄλλῃ κοιλίῃ φυμάτων. </p>


### Chapter 18

<p>18. Οὔρων δὲ ἢν τὸ μὲν οὐρηθὲν καθαρὸν ᾗ, τὸ δ’ ὑπόστημα <lb/>λευκόν τε καὶ
                        λεῖον ἔχῃ, χρονιωτέρη ἡ κρίσις, ἢ καὶ ἧσσον ἀσφαλὲς <lb/>τοῦ βελτίστου
                        οὔρου· ἢν δέ ποτε ὑπέρυθρον [τὸ] οὖρον καὶ τὸ ὑπόστημα <lb/>ὑπέρυθρον καὶ
                        λεῖον, πουλυχρονιώτερον μὲν τοῦτο τοῦ προτέρου, <lb/>σωτήριον δὲ κάρτα. </p>


### Chapter 19

<p>19. Ὁκόσα δὲ ποδαγρικὰ νοσήματα γίνεται, ταῦτα ἐν τεσσαράκονθ’ <lb/>ἡμέραις
                        ἀφλέγμαντα καθίστανται. </p>


### Chapter 20

<p>20. Ἅπερ ἐς θάνατον ἐν ἡμέρῃ καὶ νυκτὶ κρίνεται, ἅπερ ἀσθενεώσεως
                        <lb/>σημεῖα, οἷον φαρμακοποσίης, κοιλίης ἐκταράξεως καὶ ἄνω <pb n="284"/>
                        καὶ κάτω, ἄσης, καὶ τῶν ἄλλων τῶν τοιουτέων· ἢν μὲν οὖν ἀπαλλάσσηται
                        <lb/>τούτων τὰ σημεῖα ἐν ἡμέρῃ καὶ νυκτί· εἰ δὲ μὴ, θανατώδη <lb/>νομίζειν
                        εἶναι. </p>


### Chapter 21

<p>21. Τῶν ἱδρώτων κάκιστοί εἰσιν οἱ ψυχροί τε καὶ περὶ τὸν αὐχένα
                        <lb/>γενόμενοι· οὗτοι γὰρ θανάτους καὶ μῆκος νούσων <lb/>προσημαίνουσιν.
                    </p>


### Chapter 22

<p>22. Τὰ ποικίλα ὑποχωρήματα χρονιώτερα μὲν τῶν μελάνων καὶ <lb/>τῶν ἄλλων
                        θανασίμων ὑποχωρημάτων, οὐδὲν δὲ ἧσσον ὀλέθρια· <lb/>ἔστι δὲ τοιάδε,
                        ξυσματώδεα, χολώδεα, αἱματώδεα, πρασοειδέα, <lb/>μέλανα, καὶ τοτὲ μὲν ὁμοῦ
                        πάντα διαχωρέει, τοτὲ δὲ κατὰ μέρος <lb/>ἕκαστον. </p>


### Chapter 23

<p>23. Οὖρον δὲ ἐὰν τοτὲ μὲν καθαρὸν οὐρηθῇ, τοτὲ δὲ ὑπόστημα <lb/>ἔχον λευκόν
                        τε καὶ λεῖον, χρονιώτερα καὶ ἧσσον ἀσφαλῆ ταῦτ’ ἐστὶ <lb/>τοῦ βελτίστου
                        οὔρου. Ἐὰν πυῤῥὸν καὶ λεπτὸν ᾖ τὸ οὖρον πολὺν <lb/>χρόνον, κίνδυνος μὴ οὐ
                        δύνηται διαρκέσαι ὁ ἄνθρωπος, ἕως ἂν <lb/>πεπανθῇ τὸ οὖρον· καὶ ἢν ἄλλως
                        περιεσομένου σημεῖα ᾖ, προσδέχου <lb/>τουτέοις ἀπόστασιν προσεσομένην ἐς τὰ
                        κάτω τῶν φρενῶν <lb/>χωρία. </p>


### Chapter 24

<p>24. Ἐν τοῖσι πυρετοῖσιν ἐὰν μεταβολὰς ἔχῃ τὸ οὖρον, χρόνον τε <lb/>σημαίνει,
                        καὶ ἀνάγκη τῷ ἀσθενέοντι μεταβάλλειν καὶ ἐπὶ τὰ χείρω <lb/>καὶ ἐπὶ θάτερα.
                    </p>


### Chapter 25

<p>25. Ἢν ἀρχόμενα οὖρα μὴ ὅμοια ᾖ, ἀλλὰ γένηται παχέα <lb/>ἐκ λεπτῶν καὶ
                        παντελῶς λεπτὰ, δύσκριτα καὶ ἀβέβαια τὰ <lb/>τοιαῦτα. </p>


### Chapter 26

<p>26. Φυχροὶ ἱδρῶτες ξὺν μὲν ὀξεῖ πυρετῷ θανάσιμοι, ξὺν δὲ πρηυτέρῳ <lb/>μῆκος
                        σημαίνουσι τῆς νούσου. </p>


### Chapter 27

<p>27. Καὶ ὅκου τοῦ σώματος θερμὸν, ἢ ψυχρὸν, ὅπου τοῦτο ἔνι, <lb/>ἐνταῦθα ἡ
                        νοῦσος. </p>


### Chapter 28

<p>28. Καὶ ὅκου ἐν ὅλῳ τῷ σώματι μεταβολαὶ ὀξεῖαι γίνονται, καὶ <lb/>ἢν τὸ σῶμα
                        ψύχηται, ἢ αὖθις θερμαίνηται, ἢ τὸ χρῶμα ἕτερον ἐξ <lb/>ἑτέρου μεταβάλληται,
                        μῆκος νούσου σημαίνουσιν. </p>


### Chapter 29

<p>29. Κἢν πυρέσσοντι ἱδρὼς ἐπιγένηται μὴ ἐκλείποντος τοῦ πυρετοῦ, <lb/>κακόν·
                        μηκύνει γὰρ ἡ νοῦσος καὶ ὑγρασίην σημαίνει. </p>


### Chapter 30

<p>30. Πυρέσσοντι ψυχροὶ ἱδρῶτες ἐπιγενόμενοι μακρὸν τὸν πυρετὸν
                        <lb/>σημαίνουσιν. </p>


### Chapter 31

<p>31. Ἱδρὼς πουλὺς ἀκρήτως γινόμενος ὑγιαίνοντι νόσον σημαίνει, <lb/>θέρεος μὲν
                        μείω, ψύξεως δὲ πλείω. </p>


### Chapter 32

<p>32. Οἷσι τὰ ὑποχωρήματα, ἐὰν ἐάσῃς ξυστῆναι, ὑφίσταται ὁκοῖον <lb/>ξύσματα,
                        ἢν ὀλίγα, ὀλίγη ἡ νοῦσος, ἢν πολλὰ, πολλή· τουτέοισι <lb/>ξυμφέρει τὴν
                        κοιλίην ἐπικλύζειν. Ὁκόσοις δὲ ἐν τῇ κάτω ὑποχωρήσει <lb/>χολῆς μελαίνης
                        ὕπεστιν, ἢν πλεῖον, πλείων ἡ νοῦσος, ἢν ἐλάσσω, <lb/>ἐλάσσων. </p>


### Chapter 33

<p>33. Ἐὰν αἱ φλέβες σφύζωσι, καὶ τὸ πρόσωπον ἐῤῥωμένον ᾖ, καὶ <lb/>τὰ
                        ὑποχόνδρια μὴ λαπαρὰ, ἀλλὰ ἐπηρμένα, χρονίη ἡ νοῦσος, καὶ <lb/>ἄνευ σπασμοῦ
                        οὐ λύεται, ἢ αἵματος πολλοῦ ἐκ τῶν ῥινέων ῥύσιος, <lb/>ἢ ὀδύνης ἰσχυρῆς.
                    </p>


### Chapter 34

<p>34. Καὶ οἱ παλμοὶ ἐν τῇσι χερσὶ πουλυχρονίου πυρετοῦ σημεῖον, <lb/>ἢ κρίσεως
                        ξυντόμου ἐπὶ τὸ κάκιον· καὶ ἐπὶ τούτων τὰ πλεῖστα ἅπερ <lb/>ἐς θάνατον. </p>


### Chapter 35

<p>35. Τοῖσιν ἐλαχίστῳ χρόνῳ μέλλουσιν ἀπόλλυσθαι μέγιστα σημεῖα <lb/>ἀπ’ ἀρχῆς
                        γίνεται· δυσπνόητοι γάρ εἰσιν καὶ οὐ κοιμέονται τὰς νύκτας <lb/>καὶ τὰ
                        σημεῖα προφαίνουσιν ἐπικίνδυνα. </p>


### Chapter 36

<p>36. Ξυνεχοῦς δὲ πυρετοῦ ἐὰν τεταρταῖος πονῆται καὶ ἑβδομῖος, <lb/>καὶ μὴ
                        κριθῇ ἑνδεκαταῖος, ὀλέθριος ὡς τὰ πολλὰ. </p>


### Chapter 37

<p>37. Ὅσοι ὑπὸ τετάνου ἁλίσκονται, ἐν ταῖς τέσσαρσιν ἡμέραις <lb/>ἀπόλλυνται·
                        ἢν δὲ ταύτας ἀποφύγωσιν, ὑγιέες γίνονται. </p>


### Chapter 38

<p>38. Ἐν τοῖσι καύσοισιν, ἐὰν ἐπιγένηται ἴκτερος καὶ λὺγξ πεμπταίῳ <lb/>ἐόντι,
                        θανατῶδες. </p>


### Chapter 39

<p>39. Ὑποστροφαὶ λαμβάνονται οἷς ἂν ἀπυρέτοισι γενομένοισιν <lb/>ἀγρυπνίαι
                        ἐῤῥωμέναι προσγίνωνται, ἢ ὕπνοι ταραχώδεες, ἢ ἀῤῥωστίη <lb/>τοῦ σώματος, ἢ
                        ἀλγήματα ἑνὸς ἑκάστου τῶν μελέων, καὶ ὅσοις <lb/>ἂν οἱ πυρετοὶ παύσωνται,
                        μήτε σημείων γενομένων λυτηρίων μήτ’ <lb/>ἐν ἡμέρῃσι κρισίμῃσι· καὶ ἐὰν,
                        ἐκλελοιπότος τοῦ πυρετοῦ καὶ ἱδρῶτος <lb/>ἐπιγενομένου, πυῤῥὸν οὖρον οὐρήσῃ,
                        λευκὴν ὑπόστασιν ἔχον, προσδέχου <lb/>τούτοις ὑποστροφὴν πυρετοῦ αὐθημερόν·
                        αὗται δὲ αἱ ὑποστροφαὶ <lb/>πεμπταῖαι κρίνονται ἀκίνδυνοι. Καὶ ἢν, κρίσιος
                        ἐκγενομένης, <lb/>οὖρον ἐρυθρὸν οὐρήσῃ ὑπόστασιν ἔχον ἐρυθρὴν, καὶ τουτέοις
                        ὑποστροφὴ <lb/>γίνεται τοῦ πυρετοῦ αὐθημερὸν, καὶ ὀλίγοι ἐκ ταύτης σώζονται.
                        <lb/>Ὅταν ὑποστρέφῃ ὁ καῦσος, τὰ πολλὰ καὶ ἐξιδροῖ καὶ ἢν <lb/>ἡμέρας λάβῃ
                        ὑποστρέψας ὅσας τὸ πρῶτον· ὑποτροπιάζει δὲ καὶ τρὶς <lb/>[ὁ] πυρετὸς, ἢν μὴ
                        περισσῇ ἡμέρῃ ἀφῇ ὑποτροπιάσας. Τὰ πολλὰ <lb/>ἐὰν, ἀπέπτων ἐόντον τῶν οὔρων,
                        καὶ τῶν ἄλλων σημείων μὴ κατὰ <lb/>λόγον ἐόντων, ἡ νοῦσος [μὴ] κρισίμῃ ἡμέρῃ
                        [ἀφῇ,] ὑποτροπιάζει· <lb/>ὁτὲ δὲ καὶ ὑποστρέφει ἐν κρισίμῃ ἡμέρῃ, τουτέων
                        καταλειπομένων <lb/>τοιούτων. </p>


### Chapter 40

<p>40. Τὰ παρ’ οὖς οἷς ἀμφὶ κρίσιν γενόμενα μὴ ἐκπυήσει, τουτέων
                        <lb/>ἀπαλλασσομένων, ὑποστροφὴ γίνεται κατὰ λόγον τῶν ὑποστροφῶν, <lb/>ὁμοίᾳ
                        περιόδῳ· ἐπὶ τουτέοις ἐλπὶς ἐς ἄρθρα ἀφίστασθαι, ἢ οὖρον <lb/>παχὺ, οἷον τὸ
                        λευκὸν ἐπὶ τοῖς κοπιώδεσι τεταρταίοισι, ῥύεται τῆς ἀποστάσιος· <lb/>ἐνίοις
                        δὲ τουτέων καὶ αἱμοῤῥαγίαι γίνονται ἐκ τῶν ῥινέων, <pb n="290"/> καὶ πάνυ
                        ταχὺ λύεται· καὶ τούτοις πῦα ἀποχωρέουσιν ὑγιάζεται ἡ <lb/>νοῦσος. </p>


### Chapter 41

<p>41. Τοῖς μελαγχολικοῖς μετὰ φρενιτικῶν ἐχομένοις αἱμοῤῥοΐδες <lb/>ἐγγενόμεναι
                        ἀγαθόν. </p>


### Chapter 42

<p>42. Ὅσοι μαίνονται, αὐτόματοι ἢ ἀπαλλασσόμενοι ἐκ τῶν νούσων, <lb/>τουτέοις
                        τὴν μανίην ὀδύνη ἐς τοὺς πόδας εἰσελθοῦσα ἢ ἐς [τὸ] <lb/>στῆθος, ἢ βὴξ
                        ἰσχυρὴ γενομένη λύει· ἐὰν τουτέων μηδὲν γένηται, <lb/>λυομένης τῆς μανίης,
                        στέρησις τοῦ ὀφθαλμοῦ γίνεται. </p>


### Chapter 43

<p>43. Ὁκόσοι τῇ γλώσσῃ παφλάζουσι τῶν χειλέων μὴ κρατέοντες, <lb/>ἐὰν ταῦτα
                        παύσηται, ἔμπυοι γίνονται, ἢ ὀδύνη ἰσχυρὴ ἐν τοῖς κάτω <lb/>χωρίοις λύει, ἢ
                        κυφότης, ἢ αἷμα πολὺ ἐκ τῶν ῥινῶν ῥυὲν, ἢ μανίη. </p>


### Chapter 44

<p>44. Τοῦ μεγάλου νοσήματος ἐν ἔθει γενομένου λύσις, ἰσχίων <lb/>ὀδύνη, ἢ
                        ὀφθαλμῶν διαστροφὴ, ἢ τύφλωσις, ἢ ὀρχίων οἰδήσεις, ἢ <lb/>τιτθῶν ἄρσις. </p>


### Chapter 45

<p>45. Καῦσον λύει αἵματος ἐκ ῥινῶν ῥύσις. </p>


### Chapter 46

<p>46. Ἐν καύσῳ ἐὰν ἐπιλάβῃ ῥῖγος, φιλέει ἐξιδροῦν. </p>


### Chapter 47

<p>47. Ὑπὸ καύσου ἐχομένῳ, ῥίγεος ἐπιγενομένου, λύσις. </p>


### Chapter 48

<p>48. Ὅσοις ἐν τοῖσι καύσοισι τρόμοι ἐγγίνονται, παρακοπὴ λύει. </p>


### Chapter 49

<p>49. Ὅσοις ἂν ἐν τοῖς πυρετοῖς τὰ ὦτα κωφωθῇ, τουτέοισι μὴ <lb/>λυθέντος τοῦ
                        πυρετοῦ μανῆναι ἀνάγκη· λύει δὲ ἐκ τῶν ῥινῶν αἷμα <lb/>ῥυὲν, ἢ κοιλίη
                        ἐκταραχθεῖσα χολώδεα, ἢ δυσεντερίη ἐπιγενομένη, ἢ <lb/>ὀδύνη ἰσχίων ἢ
                        γονάτων. </p>


### Chapter 50

<p>50. Ὅσοισι πυρετοῖσι ῥῖγος ἐπιγίνεται, ὁ πυρετὸς λύεται. </p>


### Chapter 51

<p>51. Ὅσοισιν ὀδύναι γίνονται ἐξαπίνης, τὸ ὑποχόνδριον ἐπῆρται <lb/>ἄνω· καὶ
                        ἐὰν περὶ τὴν νόθον πλευρὴν καὶ περὶ σκέλεα αἱ ὀδύναι <lb/>γίνωνται,
                        τουτέοισι λύσις φλεβοτομίη καὶ κάθαρσις κάτω· οὐ γὰρ <lb/>λαμβάνει πυρετὸς
                        ἰσχυρὸς ἀδυνατούντων τῶν χωρίων. </p>


### Chapter 52

<p>52. Ὑπὸ ὕδρωπος ἐχομένῳ, κατὰ τὰς φλέβας ἐς τὴν κύστιν ἢ <lb/>κοιλίην
                        ὑδατώδους ῥυέντος, λύσις. </p>


### Chapter 53

<p>53. Ἢν ὑπὸ λευκοῦ φλέγματος ἐχομένῳ διάῤῥοια ἐπιγίνηται ἰσχυρὴ, <lb/>λύσις.
                    </p>


### Chapter 54

<p>54. Ὑπὸ διαῤῥοίης ἐχομένῳ ἰσχυρῆς ἔμετος ἐπιγενόμενος ἀπὸ <lb/>τοῦ αὐτομάτου
                        λύσις. </p>


### Chapter 55

<p>55. Ὅσοι ὑπὸ διαῤῥοίης πουλὺν χρόνον λαμβάνονται ξὺν βηχὶ, <lb/>οὐκ
                        ἀπαλλάσσονται, ἐὰν μὴ ὀδύναι ἰσχυραὶ ἐν τοῖς ποσὶν ἐμπέσωσιν· <lb/>ἢ
                        βούλεται διαστροφὴ γίνεσθαι φύσιος, ἐπειδὰν μὴ διάῤῥοια ἴῃ, ἢ <lb/>κενὴ
                        διαχώρησις πρὸς πᾶσαν λάβῃ· ἐπιγίνονται γὰρ φῦσαι ἔσωθεν <lb/>οὖσαι· δῆλον
                        τοίνυν οὐκ ἔχουσιν οὐδὲν ὑγρὸν, ὥστε προσφέρειν, εἰ <lb/>δεῖ, σῖτα ἀσφαλῶς
                        τῷ οὕτως ἔχοντι. </p>


### Chapter 56

<p>56. Εἰλεοῦ ἐπιγενομένου, οἶνον ψυχρὸν δίδου πίνειν πουλὺν <lb/>ἄκρατον κατ’
                        ὀλίγον, ἕως ὕπνος, ἢ σκελέων ὀδύνη γίνηται· λύει δὲ <lb/>καὶ πυρετὸς ἢ
                        δυσεντερίη. </p>


### Chapter 57

<p>57. Κεφαλὴν περιωδυνοῦντι καὶ νοσέοντι, πύου ῥέοντος ἢ κατὰ <lb/>τὰ ὦτα ἢ
                        κατὰ τὰς ῥῖνας, λύεται τὸ νόσημα. </p>


### Chapter 58

<p>58. Ὁκόσοισιν ὑγιαίνουσιν ἐξαπίνης ὀδύναι ἐγγίνονται ἐν ταῖς <pb n="294"/>
                        κεφαλαῖς, καὶ παραχρῆμα ἄφωνοι γίνονται, καὶ ῥέγκουσιν, ἀπόλλυνται <lb/>ἐν
                        ἑπτὰ ἡμέραις, ἐὰν μὴ πυρετὸς ἐπιλάβῃ. </p>


### Chapter 59

<p>59. Κεφαλὴν περιωδυνέοντι σικύην πρόσβαλε, ὅ τι ἂν τῶν ἄνω <lb/>χωρίων
                        πονήσῃ· λύει ὀδύνη ἐς ἰσχία καὶ γούνατα καὶ ἆσθμα, ὅ τι <lb/>ἂν τουτέων
                        γίνηται. </p>


### Chapter 60

<p>60. Ὀφθαλμιῶντι ὑπὸ διαῤῥοίης ἁλῶναι ἀγαθόν. </p>


### Chapter 61

<p>61. Ὑπὸ σπασμοῦ ἢ τετάνου ἐχομένῳ πυρετὸς ἐπιγενόμενος λύει <lb/>τὸ νόσημα.
                    </p>


### Chapter 62

<p>62. Ὑπὸ πυρετοῦ ἐχομένῳ σπασμὸς ἢν λάβῃ, παύεται ὁ πυρετὸς <lb/>αὐθημερὸν, ἢ
                        τῇ ὑστεραίῃ, ἢ τῇ τρίτῃ. </p>


### Chapter 63

<p>63. Ὁπόταν ξυντεταμένος τὰς χεῖρας καὶ τοὺς πόδας [ᾖ], μανίην <lb/>ἐμποιέει.
                    </p>


### Chapter 64

<p>64. Ἢν αἱ φλέβες σφύζωσιν αἱ ἐν ταῖς χερσὶ καὶ τὸ πρόσωπον <lb/>ἐῤῥωμένον ᾖ,
                        καὶ τὰ ὑποχόνδρια μὴ μαλακὰ, ἀλλὰ ἐπηρμένα ᾖ, <lb/>χρονίη ἡ νοῦσος· ἄνευ
                        σπασμοῦ [οὐ λύεται, ἢ αἵματος πολλοῦ ἐκ <lb/>τῶν ῥινῶν, ἢ ὀδύνης ἐς τὰ
                        ἰσχία]. </p>

