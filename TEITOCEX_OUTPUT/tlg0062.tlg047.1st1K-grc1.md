---
title: "Eunuchus"
subtitle: |
	An Open Greek and Latin Edition \ 
author: "Lucianus Samosatenus"
header-includes: | 
	\usepackage{fancyhdr}
	\pagestyle{fancy}
	\fancyhead[CO,CE]{}
	\fancyfoot[CO,CE]{OGL Edition, CC-BY-SA 4.0}
	\fancyfoot[LE,RO]{\thepage}
thanks: "This work has been produced by the Open Greek and Latin project through the help of volunteers. See contributions for details."
...

# Contributions


### Corrected And Encoded The Text

Digital Divide Data  
  
### Editor-In-Chief, Perseus Digital Library

Gregory Crane  
  
### Project Manager (University Of Leipzig)

Matt Munson  
  
### Project Assistant (University Of Leipzig)

Annette Geßner  
  
### Lead Developer (University Of Leipzig)

Thibault Clérice  
  
### Technical Advisor

Bruce Robertson  
  
### Markdown and PDF Production

This version was produced by [TEItoCEX](https://github.com/ThomasK81/TEItoCEX) written by Thomas Koentges.

# Eunuchus

### Section 1

<sp>
<speaker>ΕΥΝΟΥΧΟΣ</speaker>
<p>1 Πόθεν, ὦ Λυκῖνε, καὶ<note type="footnote" n="1"/> τί γελῶν ἡμῖν ἀφῖξαι;
ἀεὶ μὲν γὰρ φαιδρὸς ὢν τυγχάνεις, τουτὶ δὲ πλέον
τοῦ συνήθους εἶναί μοι δοκεῖ, ἐφʼ ὅτῳ μηδὲ κατέχειν
δυνατὸς εἶ τὸν γέλωτα.</p>
</sp>

<sp>
<speaker>ΛΥΚΙΝΟΣ</speaker>
<p>Ἐξ ἀγορᾶς μὲν ἥκω σοι, ὦ Πάμφιλε· τοῦ
γέλωτος δὲ αὐτίκα κοινωνὸν ποιήσομαί σε, ἢν
ἀκούσης οἵᾳ δίκῃ δικαζομένῃ παρεγενόμην, φιλοσόφων
πρὸς ἀλλήλους ἐριζόντων.</p>
</sp>

<sp>
<speaker>ΠΑΜΦΙΛΟΣ</speaker>
<p>Καὶ τοῦτο μὲν ὡς ἀληθῶς γελοῖον λέγεις,
τὸ φιλοσοφοῦντας δικάζεσθαι πρὸς ἀλλήλους,
δέον, εἰ καί τι μέγα εἴη, κατʼ εἰρήνην ἐν σφίσι
διαλύεσθαι τὰ ἐγκλήματα.</p>
</sp>


### Section 2

<sp>
<speaker>ΛΥΚΙΝΟΣ</speaker>
<p>2 Πόθεν, ὦ μακάριε, κατʼ εἰρήνην ἐκεῖνοι, οἵ γε
ξυμπεσόντες ὅλας ἁμάξας βλασφημιῶν κατεσκέδασαν
ἀλλήλων, κεκραγότες καὶ ὑπερδιατεινόμενοι;</p>
<note type="footnote">1 καὶ τί Herwerden: ἢ τί MSS.</note>
</sp>
 
 <pb n="332"/>
<sp>
 <speaker>ΠΑΜΦΙΛΟΣ</speaker>
 <p>Ἦ που, ὦ Λυκῖνε, περὶ τῶν λόγων διεφέροντο τὰ
 συνήθη ταῦτα, ἑτερόδοξοι τυγχάνοντες;</p>
</sp>
 
 <sp>
  <speaker>ΛΥΚΙΝΟΣ</speaker>
 <p>Οὐδαμῶς, ἀλλ᾿ ἑτεροῖόν τι τοῦτο ἦν· ὁμόδοξοι
 γὰρ ἄμφω καὶ ἀπὸ τῶν αὐτῶν λόγων. δίκη δὲ
 ὅμως συνειστήκει καὶ δικασταὶ ψηφοφοροῦντες
 ἦσαν οἱ ἄριστοι καὶ πρεσβύτατοι καὶ σοφώτατοι
 τῶν ἐν τῇ πόλει καὶ ἐφ᾿ ὧν ἄν τις ᾐδέσθη παρὰ
 μέλος τι φθεγξάμενος, οὐχ ὅπως ἐς τοσαύτην
 ἀναισχυντίαν τραπόμενος.</p>
 </sp>
  
  <sp>
   <speaker>ΠΑΜΦΙΛΟΣ</speaker>
 <p>Οὐκοῦν λέγοις ἂν ἤδη τὸ κεφάλαιον τῆς δίκης,
 ὡς καὶ αὐτὸς εἰδείην ὅ τι σοὶ τὸ κεκινηκὸς εἴη τὸν
 τοσοῦτον γέλωτα.</p>
  </sp>


### Section 3

<sp>
    <speaker>ΛΥΚΙΝΟΣ</speaker>
 <p>3 Συντέτακται μέν, ὦ Πάμφιλε, ὡς οἶσθα, ἐκ
 βασιλέως μισθοφορά τις οὐ φαύλη κατὰ γένη
 τοῖς φιλοσόφοις, Στωϊκοῖς λέγω καὶ Πλατωνικοῖς
 καὶ Ἐπικουρείοις, ἔτι δὲ καὶ τοῖς ἐκ τοῦ Περιπάτου,
 τὰ ἴσα τούτοις ἅπασιν. ἔδει δὲ ἀποθανόντος
 αὐτῶν τινος ἄλλον ἀντικαθίστασθαι δοκιμασθέντα
 ψήφῳ τῶν ἀρίστων. καὶ τὰ ἆθλα οὐ βοείη τις
 ἦν, κατὰ τὸν ποιητήν, οὐδὲ ἱερεῖον, ἀλλὰ μύριαι
 κατὰ τὸν ἐνιαυτόν, ἐφ᾿ ὅτῳ συνεῖναι τοῖς νέοις.</p>
   </sp>
    
    <sp>
     <speaker>ΠΑΜΦΙΛΟΣ</speaker>
 <p>Οἶδα ταῦτα· καί τινά φασιν αὐτῶν ἔναγχος
 ἀποθανεῖν, τῶν Περιπατητικῶν οἶμαι τὸν ἕτερον.</p>
    </sp>

<pb n="334"/>
<sp>
<speaker>ΛΥΚΙΝΟΣ</speaker>
<p>Αὕτη, ὦ Πάμφιλε, ἡ Ἑλένη ὑπὲρ ἧς ἐμονομάχουν
πρὸς ἀλλήλους. καὶ ἄχρι γε τούτου γελοῖον
οὐδὲν πλὴν<note type="footnote" n="1"/> ἐκεῖνο ἴσως,<note type="footnote" n="2"/> τὸ φιλοσόφους εἶναι
φάσκοντας καὶ χρημάτων καταφρονεῖν ἔπειτα
ὑπὲρ τούτων ὡς ὑπὲρ πατρίδος κινδυνευούσης καὶ
ἱερῶν πατρῴων καὶ τάφων προγονικῶν ἀγωνίζεσθαι.</p>
</sp>

<sp>
<speaker>ΠΑΜΦΙΛΟΣ</speaker>
<p>Καὶ μὴν καὶ τὸ δόγμα τοῦτό γέ ἐστιν τοῖς
Περιπατητικοῖς, τὸ μὴ σφόδρα καταφρονεῖν χρημάτων,
ἀλλὰ τρίτον τι ἀγαθὸν καὶ τοῦτο οἴεσθαι.</p>
</sp>


### Section 4

<sp>
<speaker>ΛΥΚΙΝΟΣ</speaker>
<p>Ὀρθῶς λέγεις. φασὶ γὰρ οὖν ταῦτα, καὶ κατὰ
4 τὰ πάτρια ἐγίγνετο αὐτοῖς πόλεμος. τὰ μετὰ
ταῦτα δὲ ἤδη ἄκουε.</p>
<p>Πολλοὶ μὲν γὰρ καὶ ἄλλοι τὸν ἐπιτάφιον τοῦ
ἀποθανόντος ἐκείνου ἠγωνίζοντο· δύο δὲ μάλιστα
ἦσαν οἱ ἀμφήριστοι αὐτῶν, Διοκλῆς τε ὁ πρεσβύτης
—οἶσθα ὃν λέγω, τὸν ἐριστικόν—καὶ Βαγώας
ὁ εὐνοῦχος εἶναι δοκῶν, τὰ μὲν οὖν τῶν λόγων
προηγώνιστο αὐτοῖς καὶ τὴν ἐμπειρίαν ἑκάτερος
τῶς δογμάτων ἐπεδέδεικτο καὶ ὅτι τοῦ<note type="footnote" n="3"/> Ἀριστοτέλους
καὶ τῶν ἐκείνῳ δοκούν εἴχετο· καὶ</p>
</sp>


### Section 5

<p>5 μὰ τὸν Δί᾿ οὐδέτερος αὐτῶν ἀμείνων ἦν. τὸ
δ᾿ οὖν τέλος τῆς δίκης ἐς τοῦτο περιέστη· ἀφέμενος
γὰρ ὁ Διοκλῆς τοῦ δεικνύναι τὰ αὑτοῦ
μετέβαινεν ἐπὶ τὸν Βαγώαν καὶ διελέγχειν ἐπειρᾶτο
μάλιστα τὸν βίον αὐτοῦ· κατὰ ταὐτὰ δὲ καὶ ὁ
Βαγώας ἀντεξήταζε τὸν ἐκείνου βίον.</p>
<note type="footnote">1 πλὴν Harmon: ἦν MSS. ἢ Urban.</note>

 <pb n="336"/>
<sp> 
 <speaker>ΠΑΜΦΙΛΟΣ</speaker>
 <p>Εἰκότως, ὦ Λυκῖνε· καὶ τὰ πλείω γε τοῦ
 λόγου περὶ τούτου μᾶλλον ἐχρῆν εἶναι αὐτοῖς· ὡς
 ἔγωγε, εἰ δικάζων ἐτύγχανον, ἐπὶ τῷ τοιούτῳ τὸ
 πλεῖον διατρῖψαι ἄν μοι δοκῶ, τὸν ἄμεινον βιοῦντα
 μᾶλλον ἢ τὸν ἐν τοῖς λόγοις αὐτοῖς προχειρότερον
 ζητῶν καὶ οἰκειότερον τῇ νίκῃ νομίζων.</p>
</sp>


### Section 6

<sp>
  <speaker>ΛΥΚΙΝΟΣ</speaker>
 <p>6 Εὖ λέγεις, κἀμὲ ὁμόψηφον ἐν τούτῳ ἔχεις.
 ἐπεὶ δὲ ἅλις μὲν εἶχον βλασφημιῶν, ἅλις δὲ ἐλέγχων,
 τὸ τελευταῖον ἤδη ὁ Διοκλῆς ἔφη μηδὲ τὴν
 ἀρχὴν θεμιτὸν εἶναι τῷ Βαγώᾳ μεταποιεῖσθαι
 φιλοσοφίας καὶ τῶν ἐπ᾿ αὐτῇ ἀριστείων εὐνούχῳ
 γε ὄντι, ἀλλὰ τοὺς τοιούτους οὐχ ὅπως τούτων
 ἀποκεκλεῖσθαι ἠξίου, ἀλλὰ καὶ ἱερῶν αὐτῶν καὶ
 περιρραντηρίων καὶ τῶν κοινῶν ἁπάντων συλλόγων,
 δυσοιώνιστόν τι ἀποφαίνων καὶ δυσάντητον
 θέαμα, εἴ τις ἕωθεν ἐξιὼν ἐκ τῆς οἰκίας ἴδοι
 τοιοῦτόν τινα. καὶ πολὺς ἦν ὁ περὶ τούτου λόγος,
 οὔτε ἄνδρα οὔτε γυναῖκα εἶναι τὸν εὐνοῦχον λέγοντος,
 ἀλλά τι σύνθετον καὶ μικτὸν καὶ τερατῶδες,
 ἔξω τῆς ἀνθρωπείας φύσεως.</p>
 </sp>
  
  <sp>
   <speaker>ΠΑΜΦΙΛΟΣ</speaker>
 <p>Καινόν γε τὸ ἔγκλημα φής, ὦ Λυκῖνε, καὶ
 ἤδη γελᾶν καὶ αὐτός, ὦ ἑταῖρε, προάγομαι τῆς
 παραδόξου ταύτης κατηγορίας ἀκούων. τί δ᾿
 οὖν ἅτερος; ἆρα τὴν ἡσυχίαν ἤγαγεν, ἤ τι πρὸς
 ταῦτα καὶ αὐτὸς ἀντειπεῖν ἐτόλμησεν;</p>
  </sp>


### Section 7

<pb n="338"/>
<sp>
<speaker>ΛΥΚΙΝΟΣ</speaker>
<p>7 Τὰ πρῶτα ὑπ᾿ αἰδοῦς καὶ δειλίας—οἰκείον
γὰρ αὐτοῖς τὸ τοιοῦτον—πολὺ ἐσιώπα καὶ
ἠρυθρία καὶ ἰδίων φανερὸς ἦν, τέλος δὲ λεπτόν τι
καὶ γυναικεῖν ἐμφθεγξάμενος οὐ δίκαια ποιεῦ·
τὸν Διοκλέα φιλοσοφίας ἀποκλείοντα εὐνοῦχον
ὄντα, ἧς καὶ γυναιξὶ μετεῖναι· καὶ παρήγοντο
Ἀσπασία καὶ Διοτίμα καὶ Θαργηλία συνηγορήσουσαι
αὐτῷ, καί τις Ἀκαδημαϊκὸς εὐνοῦχος ἐκ
Πελασγῶν τελῶν, <note type="footnote" n="1"/> ὀλίγον πρὸ ἡμῶν εὐδοκιμήσας ἐν
τοῖς Ἕλλησιν. ὁ Διοκλῆς δὲ κἀκεῖνον αὐτόν, εἰ
περιῆν <note type="footnote" n="2"/> καὶ τῶν ὁμοίω μετεποιεῖτο, εἶρξαι ἂν
οὐ καταπλαγεὶς αὐτοῦ τὴν παρὰ τοῖς πολλοῖς
δόξαν· καί τινας καὶ αὐτὸς ἀπεμνημόνενε λόγους
καὶ πρὸς ἐκεῖνον ὑπό τε Στωϊκῶν καὶ Κυνικῶν
μάλιστα εἰρημένους πρὸς τὸ γελοιότερον ἐπὶ τῷ
ἀτελεῖ τοῦ σώματος.</p>
</sp>


### Section 8

<p>8 Ἐν τούτοις ἦν τοῖς δικασταῖς ἡ διατριβή· καὶ τὸ
κεφάλαιον ἤδη τοῦ σκέμματος τοῦτο ἐτύγχανεν,<note type="footnote" n="4"/>
εἰ δοκιμαστέος εὐνοῦχος ἐπὶ φιλοσοφίαν παραγγέλλων<note type="footnote" n="5"/>
καὶ νέων προστασίαν ἐγχειρισθῆναι
<note type="footnote">1 ἐκ πελασγῶν τελῶν marginal in ΓΕ: ἐκ κελτῶν ΓΕ, vulg.</note>
<note type="footnote">2 εἰ περιῆν ΩbΓc: εἴπερ ἦν ΩΓ cett.</note>
<note type="footnote">3 εἶφξαι Γ: εἶρξεν vulg. For the hiatus cf. διατρῖψαι ἄν,
§ 5.</note>
<note type="footnote">4 ἐτύγχανεν Harmon: MSS. add εἶναι (ὄν ΩΓ by correction).
Cf. Fugit., 32.</note>
<note type="footnote">5 παραγγέλλων Γ1: παραγέλλειν NΓcE2: παρελθών 1
παρελθεῖν Ω margin, late hand.</note>
<note type="footnote">1 Thargelia of Miletus was a famous hetaera, mistress of
the Antiochus who was king of Thessaly ca. 520—510 B.C.
She outlived him for thirty years, and was active in the cause
of Persia at the time of Xerxes' invasion of Greece. Aeschines</note>

<pb n="340"/>
ἀξιῶν, τοῦ μὲν καὶ σχῆμα καὶ σώματος εὐμοιρίαν
προσεῖναι φιλοσόφῳ δεῖν λέγοντος, καὶ τὸ μέγιστον,
πώγωνα βαθὺν ἔχειν αὐτὸν καὶ τοῖς προσιοῦσι καὶ
μανθάνειν βουλομένοις ἀξιόπιστον καὶ πρέπονπα
παῖς μυρίαις ἃς χρὴ παρὰ βασιλέως ἀποφέρε.
τὸ δὲ τοῦ εὐνούχου καὶ τῶν βακήλων χεῖρον
εἶναι· τοὺς μὲν γὰρ κἂν πεπειρᾶσθαί ποτε ἀνδρείας,
τοῦτον δὲ ἐξ ἀρχῆς εὐθὺς ἀποκεκόφθαι καὶ ἀμφίβολόν
τι ζῷον εἶναι κατὰ ταὐτὰ ταῖς κορώναις,
αἳ μήτε περιστεραῖς μήτε κόραξιν ἐναριθμοῖντο
ἄν,</p>


### Section 9

<p>9 τοῦ δὲ οὐ σωματικὴν λέγοντος εἶναι τὴν
κρίσιν, ἀλλὰ τῆς <note type="footnote" n="1"/> ψυχῆς καὶ τῆς γνώμης ἐξέτασιν
δεῖν γίγνεσθαι καὶ τῆς τῶν δογμάτων ἐπιστήμης.
εἶθʼ ὁ Ἀριστοτέλης ἐκαλεῖτο μάρτυς τοῦ λόγου,
εἰς ὑπερβολὴν θαυμάσας Ἑρμείαν τὸν εὐνοῦχον
τὸν ἐκ τοῦ Ἀταρνέως τύραννον ἄχρι τοῦ καὶ θύειν
αὐτῷ κατὰ ταὐτὰ τοῖς θεοῖς. καί τι καὶ ἕτό
προστιθέναι ὁ βαγώας τοιοῦτον, ὡς πολὺ ἐπιτηθειότερος
τοῖς νέοις εὐνοῦχος διδάσκαλος ο
διαβολήν τινα πρὸς αὐτοὺς ἐνδέξασθαι δυνάμενος
οὐδὲ τὸ τοῦ Σωκράτους ἐκεῖνο ἔγκλημα παθεῖν
ἄν ὡς διαφθείρων τὰ μειράκια. ἐπεὶ δὲ καὶ εἰς
τὸ ἀγένειον μάλιστα ἐσκώφθη, χαριέντως τοῦτο,
ὡς γοῦν ᾤετο, προσέρριψεν· “Εἰ γὰρ ἀπὸ πώγωνοςʼ”
“βαθέος κρίνεσθαι δέοι τοὺς φιλοσοφοῦντας,
τὸν τράγον ἄν δικαιότερον προκριθῆναι
πάντων,”</p>


### Section 10

<p>10 Ἐν τούτῳ τρίτος ἄλλος παρεστώς— τὸ δὲ
ὄνομα ἐν ἀφανεῖ κείσθω — “Καὶ μήν,” ἔφη, “ὦ
ἄνδρες δικασταί, οὑτοσὶ ὁ τὰς γνάθους λεῖος καὶ
<note type="footnote">1 ἁλλὰ τῆς Harmon: ἄλλʼ ἀλκὴν MSS.</note>
<note type="footnote">2 ὁ θεμιστοκλῆς ΝΓ2 (marginal).</note>

<pb n="342"/>
τὸ φώνημα γυναικεῖος καὶ τὰ ἄλλα εὐνούχῳ ἐοικὼς
εἰ ἀποδύσαιτο, πάνυ ἀνδρεῖος ὑμῖν φανεῖται·
εἰ δὲ μὴ ψεύδονται οἱ περὶ αὐτοῦ λέγοντες, καὶ
μοιχὸς ἑάλω ποτέ, ὡς ὁ ἄξων φησιν, ἄρθρα ἐν
ἄρθροις ἔχων. ἀλλὰ τότε μὲν ἐς τὸν εὐνοῦχον
ἀναφυγὼν καὶ τοῦτο κρησφύγετον εὑρόμενος
ἀφείθη, ἀπιστησάντων τῇ κατηγορίᾳ τῶν τότε
δικαστῶν ἀπό γε τῆς φανερᾶς ὄψεως· νῦν δὲ
κἄν παλινῳδῆσαί μοι δοκεῖ τοῦ προκειμένου
μισθοῦ ἕνεκα.”</p>


### Section 11

<p>11 Τούτων δὴ λεγομένων παρὰ πάντων μὲν γέλως
ἐγίγνετο, ὡς τὸ εἰκός. Βαγώας δὲ μᾶλλον ἐταράττετο
καὶ παντοῖος ἦν, ἐς μυρία τρεπόμενος <note type="footnote" n="1"/>
χρώματα καὶ ψυχρῷ τῷ ἱδρῶτι ῥεόμενος, καὶ οὔτε
συγκατατίθεσθαι τῷ περὶ <note type="footnote" n="2"/> τῆς μοιχείας ἐγκλήματι
καλῶς ἔχειν ᾤετο οὔτε ἀχρεῖον αὐτῷ τὴν κατηγορίαν
ταύτην ἐς τὸν παρόντα ἀγῶνα ἡγεῖτο εἶναι.</p>

<sp>
<speaker>ΠΑΜΦΙΛΟΣ</speaker>
<p>Γελοῖα, ὦ Λυκῖνε, ὡς ἀληθῶς ταῦτα καὶ
ἔοικεν οὐ τὴν τυχοῦσαν ὑμῖν διατριβὴν παρεσχῆσθαι.
τὸ δ’ οὖν τέλος τί ἐγένετο καὶ πῶς ἔγναωσαν
ὑπὲρ αὐτῶν οἱ δικασταί;</p>
</sp>


### Section 12

<sp>
<speaker>ΛΥΚΙΝΟΣ</speaker>
<p>12 Οὐχ ὁμόψηφοι πάντες ἦσαν, ἀλλʼ οἱ μὲν ἠξίου
ἀποδύσαντας αὐτὸν ὥσπερ τοὺς ἀργυρωνήτους
ἐπισκοπεῖν εἰ δύναται <note type="footnote" n="3"/> φιλοσοφεῖν τά γε πρός τῶν
ὄρχεων· οἱ δὲ ἔτι γελοιότερον μεταστειλαμένους
τινὰς τῶν ἐξ οἰκήματος γυναικῶν κελεύειν αὐτὸν
συνεῖναι καὶ ὀπυίειν, καί τινα τῶν δικαστῶν τὸν
<note type="footnote">1 τρεπόμενος (Bekker): τραππκόμενος ΓΕ.</note>
<note type="footnote">2 περὶ not in ΩΝ. δύναται ΓΝ: δόναιτο (EC) vulg.</note>

<pb n="344"/>
πρεσβύτατόν τε καὶ πιστότατον ἐφεστῶτα ὁρᾶν
εἰ φιλοσοφεῖ. μετὰ δὲ ἐπεὶ πάντας ὁ γέλως
κατεῖχε καὶ οὐδεὶς ὅστις οὐ τὴν γαστέρα ἤλγει
βρασσόμενος ὑπʼ αὐτοῦ, ἔγνωσαν ἀναπόμπιμον ἐς
τὴν Ἰταλίαν ἐκπέμψαι τὴν δίκην.</p>
</sp>


### Section 13

<p>13 Καὶ νῦν ἅτερος μὲν πρός τὴν τῶν λόγων ἐπίδειξιν,
ὥς φασιν, γυμνάζεται καὶ παρασκευάζεται
καὶ κατηγορίαν συγκροτεῖ καὶ τὸ τῆς μοιχείας
ἕγκλημα ὑποκινεῖ, ἐναντιώτατον αὐτῷ καὶ οὗτος
κατὰ τοὺς φαύλους τῶν ῥητόρων τοῦτο ποιῶν καὶ
εἰς τοὺς ἄνδρας τὸν ἀντίδικον ἐκ τοῦ ἐγκλήματος
καταλέγων· τῷ Βαγώᾳ δὲ ἕτερα, ὥς φασι, μέλει
καὶ ἀνδρίζεται τὰ πολλὰ καὶ διὰ χειρὸς ἔχει τὸ
πρᾶγμα καὶ τέλος κρατήσειν ἐλπίζει ἢν ἐπιδείξῃ
ὡς οὐδὲν χείρων ἐστὶν τῶν τὰς ἵππους ἀναβαινόντων
ὄνων. αὕτη γάρ, ὥ ἑταῖρε, φιλοσοφίας ἀρίστη
κρίσις ἔοικεν εἶναι καὶ ἀπόδειξις ἀναντίλεκτος.
ὥστε καὶ τὸν υἱὸν—ἔτι δέ μοι κομιδῇ νέος ἐστίν
—εὐξαίμην ἄν οὐ τὴν γνώμην οὐδὲ τὴν γλῶτταν
ἀλλὰ τὸ αἰδοῖον ἕτοιμον ἐς φιλοσοφίαν ἔχειν.</p>

